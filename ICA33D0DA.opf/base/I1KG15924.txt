༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG15922 ImageGroup: 11KG15924
LCCN: 2012351239 ISBN: 9789937841313
Title:
 སྟག་ལུང་སྡོམ་གསུམ་རྒྱས་འབྲིང་བསྡུས་པ་ཕྱོགས་གཅིག་ཏུ་བསྒྲིགས་པ།
stag lung sdom gsum rgyas 'bring bsdus pa phyogs gcig tu bsgrigs pa/
Author:
ངག་དབང་རྣམ་རྒྱལ་
ngag dbang rnam rgyal
Descriptor: n /a
Original Publication: In/a;n/a
Place: swayambhu, kathmandu
Publisher: gam -po-pa library
Date: 2011
Volume: 1
Total Volumes: 1
TBRC Pages: 12
Introductory Pages: n/a
Text Pages: n/a
Scanning Information: Scanned at M /S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 11/2013

STAG-LUN SDOM-GSUM RGYAS-IBRIN BSDUS-PA
PHYOGS-GCIG -TU BSGRIGS-PA BZHUGS
༄༅། །སྡོམ་གསུམ་བསྡུས་པ་གསལ་བྱེད་ཉི་མའི་སྙིང་པོ་དང་། སྡོམ་གསུམ་
འབྲིང་པོ་རྒྱལ་བའི་དགོངས་པ་རབ་ཏུ་གསལ་བར་བྱེད་པ། སྡོམ་གསུམ་
རྒྱས་པ་བསྟན་པའི་ཀུ་མུད་གསལ་བར་བྱེད་པའི་ཟླ་ཤེལ་བཅས།
མཛད་པ་པོ་ སྟག་ལུང་ཞབས་དྲུང་ངག་དབང་རྣམ་རྒྱལ།
ཞུ་སྒྲིག་པ་ མཁན་པོ་བཤད་སྒྲུབ་བསྟན་འཛིན།

༄༅། །སྡོམ་གསུམ་བསྡུས་པའམ་སྡོམ་གསུམ་གསལ་བྱེད་ཉི་མའི་སྙིང་
པོ་ཞེས་བྱ་བ་དང་།
སྡོམ་གསུམ་འབྲིང་པོའམ་སྡོམ་པ་གསུམ་ལེགས་པར་གཏན་ལ་
དབབ་པའི་བསྟན་བཅོས་རྒྱལ་བའི་དགོངས་པ་རབ་ཏུ་གསལ་བར་བྱེད་པ།
སྡོམ་གསུམ་རྒྱས་པའམ་སྡོམ་པ་གསུམ་ལག་ཏུ་བླང་བའི་ཚུལ་རྒྱ་
ཆེར་བཤད་པ་བསྟན་པའི་ཀུ་མུད་གསལ་བར་བྱེད་པའི་ཟླ་ཤེལ་ཞེས་བྱ་བ་
བཅས། སྡོམ་པ་གསུམ་གྱི་གཞུང་རྒྱས་འབྲིང་བསྡུས་གསུམ་ཕྱོགས་
གཅིག་ཏུ་བསྒྲིགས་པ་ཞུགས་སོ།།
མཛད་པ་པོ་ སྟག་ལུང་ཞབས་དྲུང་ངག་དབང་རྣམ་རྒྱལ།
ཞུ་སྒྲིག་པ་ མཁན་པོ་བཤད་སྒྲུབ་བསྟན་འཛིན།
༢༠༡༡

༈ སྟག་ལུང་སྡོམ་གསུམ་གྱི་མ་དཔེ་ཆེས་དཀོན་པ་འདི་བཞིན་ཝཱ་ཎ་བཛྲ་བིདྨ་
དཔེ་མཛོད་ཁང་གི་འགན་འཛིན་སློབ་དཔོན་ཚེ་རིང་ལགས་ནས་གཡར་པོ་
གནང་སོན་བྱུང་བར་བརྟེན་དཔར་བསྐྲུན་ཐུབ་པར་བཀྲིན་ཆེ་ཞུ།
We extend our heartiest thanks to Ven. Tenzin Jamchen and
‘Tsadra Foundation’ especially, who helped make this book
possible by bearing all the expenses of publishing it.
We pray for their long life and prosperity, and rejoice in the
merit gained by dedicating the work to bring benefit to all beings
everywhere.
ཞུ་སྒྲིསྒྲིག་པ་ མཁན་པོ་བཤད་སྒྲུབ་བསྟན་འཛིན།
རྩིས་འཕྲུལ་ལས་བྱེད་པ་ ཚེ་དབང་ལྷ་མོ་
རྒྱབ་ཤ་ཇུས་འགོད་པ་ ཡོལ་མོ་བ་སེངྒེ་རྒྱལ་པོ་
ཕྱི་ལོ་
༢༠༡༡ ལོར་
དཔར་ཐེངས་དང་པོར་དེབ་གྲངས་ ༡༠༠༠ ཐམ་པ་དཔར་བསྐྲུན་ཞུས།
Edited by:
Khenpo Shedup Tenzin
First Edition: 2011
Copies: 1000
© All rights reserved 2011
ISBN: 978-9937-8413-1-3
Published by:
Gam -po-pa Library
Shri Gautam Buddha Vihara
Manjushri Bazar, Swayambhu,
Kathmandu, Nepal
Tel. +977-1-4278588
E-mail: khenposhedup108@gmail.com
Printed in India by:
Gopsons Papers Ltd., Noida

༼ཀ༽
༈ སྟག་ལུང་སྡོམ་གསུམ་གྱི་དཔར་སྐྲུན་གསལ་བཤད།
༄༅། །ཨོཾ་སྭསྟི། དེ་ཡང་ད་ལམ་འདིར་དཔལ་ལྡན་སྟག་ལུང་བཀའ་བརྒྱུད་ཀྱི་
ཀྱི
རིང་ལུགས་འཛིན་པ་ཡོངས་ཀྱི་དགེ་བའི་བཤེས་གཉེན་ཆེན་པོ་མཚུངས་མེད་སྟག་ལུང་
ཁྲི་ཐོག་བཅུ་བདུན་པ་ཞབས་དྲུང་ངག་དབང་རྣམ་རྒྱལ་ལམ། མཚན་གཞན་དཔལ་ལྡན་
ངག་དབང་ཆོས་ཀྱི་ཉི་མ་འཇིགས་མེད་བཟང་པོ་ཕྱོགས་ཐམས་ཅད་ལས་རྣམ་པར་རྒྱལ་
བའི་སྡེ་༼༡༥༧ནས་༡༤་སྟེང་༽ མཆོག་གི་ཞལ་སྔ་ནས་ ཕྱི་ལོ་ ༡༤༢༣ ཆུ་མོ་ཕག་ལོ་སྟེ་
དགུང་ལོ་ང་གསུམ་པར་མཛད་པའི་སྡོམ་གསུམ་བསྡུས་པའམ་སྡོམ་གསུམ་གསལ་བྱེད་
ཉི་མའི་སྙིང་པོ་དང་། ཕྱི་ལོ་ ༡༨༩༣ ཆུ་སྦྲུལ་ལོ་སྟེ་དགུང་ལོ་ཉེར་གསུམ་པར་མཛད་
པའི་སྡོམ་གསུམ་འབྲིང་པོའམ་སྡོམ་པ་གསུམ་ལེགས་པར་གཏན་ལ་དབབ་པའི་བསྟན་
བཅོས་རྒྱལ་བའི་དགོངས་པ་རབ་ཏུ་གསལ་བར་བྱེད་པ། སྡོམ་གསུམ་རྒྱས་པའམ་སྡོམ་
པ་གསུམ་ལག་ཏུ་བླང་བའི་ཚུལ་རྒྱ་ཆེར་བཤད་པ་བསྟན་པའི་ཀུ་མུད་གསལ་བའི་ཟླ་
ཤེལ་ཞེས་གྲགས་པ་ཅན་གྱི་སྡོམ་པ་གསུམ་གྱི་གཞུང་རྒྱས་འབྲིང་བསྡུས་གསུམ་པོ་
ཕྱོགས་བསྒྲིགས་ཞུས་པ་འདི་བཞིན་གྱི་མ་དཔེ་ཡིག་རྙིང་། ཝཱ་ཎ་བཛྲ་བི་དྱ་དཔེ་མཛོད་ཀྱི་
དབུ་ལས་སློབ་དཔོན་ཚེ་རིང་ལགས་མཆོག་ནས་གཡར་པོ་གནང་སོན་བཀྲིན་ཆེ་དོན་
ལྟར།
བླ་མ་ཕྲིན་ལས་རྣམ་རྒྱལ་མཆོག་གི་ཐུགས་བསྐྱེད་རྨད་དུ་བྱུང་བ་ལས་
བལྟམས་པའི་བལ་ཡུལ་རང་བྱུང་མཆོད་རྟེན་རིན་པོ་ཆེའི་ཉེ་འདབས་ཤྲཱི་གོ་ཏམ་བུདྡྷ་
ཝི་ཧ་རའི་གསུང་རབ་རྒྱུན་སྤེལ་ཁང་དུ། ལས་བྱེད་པ་ཚེ་དབང་ལྷ་མོ་ནས་རྩིས་འཕྲུལ་

༼ ཁ༽ དཔར་སྐྲུན་གསལ་བཤད་
ནང་གསར་དུ་བཙུད་དེ་དེབ་གཟུགས་སུ་བཀོད་ཅིང་། མཁན་རིན་པོ་ཆེ་ཕྲིན་ལས་རྡོ་རྗེ
མཆོག་དང་བླ་མ་བཤད་སྒྲུབ་རྒྱ་མཚོ་ལགས་རྣམ་གཉིས་ནས་ཞུ་དག་གི་ཕྱག་རོགས་
གང་དྲག་གནང་བ་འདི་ཉིད།
སྐུ་ཞབས་ཤོན་ནམ་དགེ་སློང་བསྟན་འཛིན་བྱམས་ཆེན་མཆོག་གི་བརྒྱུད་ནས་
((]Tsacdra Foundation) ཚྭ་འདྲ་ཐེབས་རྩ་ཚོགས་པས་དེབ་གྲངས་ཆིག་སྟོང་ཐམ་པ་
༼༡༠༠༠༽ པར་སྐྲུན་གྱི་འགྲོ་གྲོན་ཆ་ཚང་རོགས་སྐྱོར་གནང་བ་ལ་བཀྲིན་ཆེ་ཆེ་ཞུ་རྒྱུ
མ་ཟད།
རྒྱུ
 འབྲེལ་ཡོད་སྤྱི་དང་ལྷག་པར་བསྟན་འགྲོའི་དོན་རྒྱ་ཆེན་པོ་ལ་དགོངས་ཏེ་
གསུང་རབ་དཀོན་རིགས་ཀྱི་དཔེ་རྒྱུན་མྱུར་སྐྱོབས་སླད། དངོས་ཤུགས་བརྒྱུད་གསུམ་
གྱི་སྒོ་ནས་མ་དཔེ་ཐབས་འཚོལ་སོགས་འབད་རྩོལ་སྐྱབས་འཇུག་གནང་མི་ཡོངས་ལ་
དགའ་ཚོར་ཚད་མེད་དང་བཅས་སྙིང་ཐག་པ་ནས་ཐུགས་རྗེ་ཆེ་ཞེས་ཞུ་རྒྱུ་བཅས། རྣམ་
དཀར་གྱི་འདུ་བྱེད་པོ་མཁན་བཤད་སྒྲུབ་བསྟན་འཛིན་མིང་པས།
སྟག་ལུང་བསྟན་པའི་མངའ་བདག་སྐྱབས་མགོན་མ་སྤྲུལ་རིན་པོ་ཆེ་མཆོག་གི་
རྣམ་སྤྲུལ་དུ་གྲགས་པ། སྐྱབས་རྗེ་ཐུགས་སྲས་རྡོ་རྗེ་འཆང་དབང་མཆོག་དགོངས་པ་
གཞན་དོན་དུ་གཤེགས་ཚུལ་བསྟན་པའི་དུས་ཆེན་ཁྱད་པར་ཅན་གྱི་ཉིན། ཕྱི་ལོ་
༢༠༡༡ 
ཟླ་ཟླ་བ་ ༣ པའི་ཚེས་ ༢༨ ལ་རྒྱ་གར་གྱི་རྒྱལ་ས་དིལླི་ནས་དཔར་སྐྲུན་
གསལ་བཤད་ཀྱི་ཚུལ་དུ་བཀོད་པ་དགེའོ།། །།སརྦ་མངྒ་ལཾ།།

༼ ག༽
༈ སྟག་ལུང་ཞབས་དྲུང་ངག་དབང་རྣམ་རྒྱལ་མཆོག་གི་མཛད་རྣམ་
ངོ་སྤྲོད་མདོར་བསྡུས་བཞུགས།
༄༅། ། ཨོཾ་སྭསྟི། གང་མཚན་ཡིད་ལ་འཆར་བ་ཙམ་གྱིས་ཀྱང་། །ཉེས་
ཚོགས་མུན་ནག་མཐའ་རུ་འཇིལ་བྱེད་ཅིང་། །ཕན་བདེའི་འོད་སྣང་དཀར་པོ་སྦྱིན་
མཛད་པ། །ཐུབ་དབང་མི་ཡི་ཉི་མར་གུས་ཕྱག་འཚལ། །
ཞེས་མཆོད་པར་བརྗོད་པ་སྔོན་དུ་བཏང་སྟེ་འདིར་སྡོམ་པ་གསུམ་གྱི་གཞུང་
འདིའི་མཛད་པ་པོ་མཆོག་གི་ལོ་རྒྱུས་མདོར་བསྡུས་ཞིག་ཞུ་བར་བྱ་བ་ནི། དེ་ཡང་
སྟག་ལུང་ཡ་ཐང་རྡོ་རྗེ་གདན་གྱི་ཁྲི་འཛིན་གདན་རབས་བཅུ་བདུན་པ་སྟག་ལུང་
ཞབས་དྲུང་ངག་དབང་རྣམ་རྒྱལ་ཞེས་ཡོངས་སུ་གྲགས་པ་དེ་ཉིད་ཡིན་ལ། དམ་པ་
ཁོང་ནི་ཡབ་གཱ་ཟིའི་རིགས་ལས་བྱུང་བ་མི་དབང་ཀུན་དགའ་རྒྱ་མཚོ་དང་། ཡུམ་ .
འབྲི་གུང་ཆོས་རྒྱལ་རིན་ཆེན་ཕུན་ཚོགས་ཀྱི་སྲས་མོ་སྨོན་ལམ་ཕུན་ཚོགས་བུ་ཁྲིད་
ཞུ་བ་རྣམ་གཉིས་ཀྱི་སྲས་སུ་རབ་བྱུང་བཅུ་པའི་ལྕགས་ལུག་ ༡༥༧༡ ལོར་ངོ་
མཚར་བའི་ལྟས་དང་བཅས་སྐུ་བལྟམས་པར་བཀྲིས་སྟོབས་རྒྱལ་ཞེས་མཚན་དུ་
གསོལ།
མེ་ཕོ་བྱི་བ་སྟེ་དག་གུང་ལོ་དྲུག་ཏུ་སོན་པ་ན་༡༥༧༦ ཆོས་གྲྭ་ཆེན་པོ་སྟག་
ལུང་དུ་ཡབ་དང་ལྷན་དུ་ཕེབས་ཤིང་། གདན་ས་པ་ཆོས་རྗེ་ཀུན་དགའ་བཀྲིས་
མཆོག་གི་ཞལ་གྱི་དཀྱིལ་འཁོར་མཇལ་བའི་ཐོག་མ་ཡིན། རྗེ་དེའི་ཞལ་སྔ་ནས་བར་

༼ང༽ མཛད་རྣམ་ངོ་སྤྲོད་མདོར་བསྡུས་
མ་རབ་བྱུང་སྔོན་དུ་འགྲོ་བའི་དགེ་ཚུལ་གྱི་སྡོམ་པ་བཞེས་པའི་མཚན་ངག་དབང་རྣམ་
རྒྱལ་ཀུན་དགའ་བཟང་པོ་ཞེས་གསོལ་བར་མཛད་ཅིང་། སློབ་དཔོན་རྣམ་རྒྱལ་ཆོས་
འཕེལ་ལས་འབྲི་ཀློག་དང་རྒྱུན་མཁོའི་ཕྱག་བཞེས་ཀྱི་འདོན་བྱ་དང་ཆོས་སྤྱོད་སོགས་
བྱང་ཆུབ་པར་མཛོད།
སྟག་ལུང་བཀའ་བརྒྱུད་ཀྱི་ཐུན་མོང་ང་མ་ཡིན་པའི་ཟབ་ཆོས་དང་དབང་ལུང་
རྣམས་དགུང་ལོ་དགུར་སོན་སྐབས་སུ་སློབ་དཔོན་དམ་པ་རིན་ཆེན་ཕུན་ཚོགས་ཀྱི་
མདུན་ནས་གསན་བཞེས་མཛད་ཅིང་ཆོས་ཀྱི་བགྲོ་གླེང་སོགས་མཛད་པས་ཀུན་ངོ་
མཚར་སྐྱེས་ཤིང་དད་པའི་ཡུལ་དུ་གྱུར་པས། རྗེ་ཞྭ་དམར་བ་དཀོན་མཆོག་ཡན་
ལག་ནས་ཀྱང་བཀའ་འཕྲིན་ཆེད་དུ་བསྩལ་ཞིང་བསྔགས་པར་གྲགས། གཞན་ཡང་
ལཉྩ་དང་ཝརྟུ་སོགས་ཡིག་རིགས་རྣམས་དང་། སྒྲ་དང་སྙན་དངགས་སྐར་རྩིས་
སོགས་རིག་གནས་ཆེ་ཕྲ་རྣམས་ལ་སྦྱངས་པས་ཕུལ་དུ་ཕྱིན།
ཕྱི་ལོ་ ༡༥༨༥ པ་ཤིང་མོ་བྱའི་ལོར་དགུང་གྲངས་བཅོ་ལྔར་ཕེབས་སྐབས།
སྟག་ལུང་གི་གདན་སའི་ཁྲིར་བཞུགས་ཏེ་བསྟན་པ་རིན་པོ་ཆེ་འཛིན་སྐྱོངས་སྤེལ་བའི་
ཐུགས་འགན་བཞེས་པ་དང་ཆབས་ཅིག་ཡོངས་སུ་འཛིན་པ་ཆེན་པོ་མཆོག་ནས་
མཚན་ཡང་དཔལ་ལྡན་ངག་དབང་ཆོས་ཀྱི་ཉི་མ་འཇིགས་མེད་བཟང་པོ་ཕྱོབ། ས་ལས་
རྣམ་པར་རྒྱལ་བའི་སྡེ་ཞེས་གསོལ་བ་ནས་བཟུང་། བསྟན་པ་འཛིན་སྐྱོང་དང་སྡེ་
སྲིད་ཀྱི་སྐྱོང་བདར་སོགས་ཁྲི་པ་རིམ་བྱོན་གོང་མའི་ལུགས་ལྟར་བསྐྱངས་ཤིང་
ཚགས་སུ་ཚུད་པར་མཛད་པ་ཙམ་དུ་མ་ཟད། ཧོར་སྟོད་སྨད་སོགས་ལ་ངོ་ཕེབས་
ཀྱིས་སྡེ་ཕན་ཚུན་ལབ་རྩོད་འཁྲུག་ལོང་སོགས་ཀྱང་ཞི་བར་མཛད། ལྷག་པར་

མཛད་རྣམ་ངོ་སྤྲོད་མདོར་བསྡུས་༼ཅ༽
ཡོངས་འཛིན་རིན་པོ་ཆེའི་མདུན་ནས་བཀའ་བརྒྱུད་སྤྱི་དང་ཁྱད་པར་དཔལ་ལྡན་
སྟག་ལུང་པ་ནས་བརྒྱུད་པའི་ལུགས་ཀྱི་དབང་ལུང་མན་ངག་ཕལ་ཆེར་གསན།
ཕྱི་ལོ་ ༡༥༨༩ ས་མོ་གླང་ལོ་སྟེ་དགུང་ལོ་བཅུ་དགུ་པར་སྟག་ལུང་ཡ་ཐང་
རྡོ་རྗེ་གདན་གྱི་གཙུག་ལག་ཁང་དུ་སྟག་ལུང་ཐང་པ་བཀྲིས་དཔལ་གྱི་དངུལ་སྐུ་འཛམ་
སྐུ་
གླིང་རྒྱན་མཆོག་གི་སྤྱན་སྔར་ཐམས་ཅད་མཁྱེན་པ་ཀུན་དགའ་བཀྲིས་ཀྱིས་མཁན་
པོ་དང་། དགེ་འདུན་གྲངས་ཚང་གི་དབུས་སུ་དགེ་སློང་གི་སྡོམ་པ་བཞེས་ཤིང་།
བསྟན་པ་སྤྱིའི་ལ་རྒྱར་སྨན་པའི་མཆོག་གི་མཛད་པས་སྙན་གྲགས་ས་སྟེང་ཁྱབ་པ་
ཙམ་བྱུང་ཞིང་། དབུས་གཙང་གི་ཆེ་དགུ་ཐམས་ཅད་ཀྱིས་ཞབས་ལ་མ་གཏུགས་པ་
མེད་པ་ཙམ་དུ་གྱུར། རྗེ་འདི་གདན་སའི་ཁྲིར་བཞུགས་རིང་རྟེན་དང་བརྟེན་པར་
བཅས་པ་མི་ཉམས་གོང་འཕེལ་དང་ཉམས་པ་སླར་གསོ་སོགས་ཚགས་སུ་ཚུད་པར་
མཛད་པས་ལུགས་གཉིས་ཀྱི་མངའ་ཐང་གོང་མ་ན་རིམ་ལས་ལྷག་པར་བྱུང༌།
དེ་ལྟར་ལོ་གྲངས་སུམ་ཅུ་སོ་གཅིག་གི་རིང་གདན་ས་བསྐྱངས་པའི་མཐར།
ཕྱི་ལོ་ ༡༦༡༦ མེ་ཕོ་འབྲུག་ལོ་སྟེ་དགུང་ལོ་ཞེ་དྲུག་པར་དབོན་པོ་ངག་དབང་བཀྲིས་
དཔལ་ལ་གདན་སའི་ཐུགས་འཁུར་གཏད་དེ། མགོན་པོ་གང་ཉིད་བསྙེལ་བ་མི་
མངའ་བའི་ཏིང་ངེ་འཛིན་ལ་རྩེ་གཅིག་ཏུ་མཉམ་པར་བཞག་པར་མཛད།
རྗེ་འདི་ཉིད་ནས་མཛད་པའི་བརྩམས་ཆོས་ནི། རྒྱལ་བ་སྟག་ལུང་པ་ཆེན་
པོའི་རྣམ་ཐར་རྒྱས་པ་དང་། རྣམ་པར་ཐར་པ་འཕགས་ལམ་སྣང་བ། རང་རྣམ་
སྐལ་བཟང་ཡིད་ཀྱི་ཤིང་རྟ། སྟག་ལུང་ཆོས་འབྱུང་ངོ་མཚར་རྒྱ་མཚོ། ཕྱི་ལོ་
༡༦༢༣ ཆུ་མོ་ཕག་ལོ་སྟེ་དགུང་ལོ་ང་གསུམ་པར་མཛད་པའི་སྡོམ་གསུམ་

ཆ
 མཛད་རྣམ་ངོ་སྤྲོད་མདོར་བསྡུས་
བསྡུས་པའམ་སྡོམ་གསུམ་གསལ་བྱེད་ཉི་མའི་སྙིང་པོ་དང་། ཕྱི་ལོ་ ༡༥༩༣ ཆུ་
སྦྲུལ་ལོ་སྟེ་དགུང་ལོ་ཉེར་གསུམ་པར་མཛད་པའི་སྡོམ་གསུམ་འབྲིང་པོའ མ་སྡོམ་པ་
གསུམ་ལེགས་པར་གཏན་ལ་དབབ་པའི་བསྟན་བཅོས་རྒྱལ་བའི་དགོངས་པ་རབ་ཏུ་
གསལ་བར་བྱེད་པ། སྡོམ་གསུམ་རྒྱས་པའམ་སྡོམ་པ་གསུམ་ལག་ཏུ་བླང་བའི་
ཚུལ་རྒྱ་ཆེར་བཤད་པ་བསྟན་པའི་ཀུ་མུད་གསལ་བའི་ཟླ་ཤེལ་ཞེས་པ་འདི་དག་
སོགས་བརྗོད་བྱ་རྗོད་བྱེད་གང་ཅིར་ཕུན་སུམ་ཚོགས་པའི་པོད་དུ་མ་དང་། གཞན་
ཡང་སྤྲིང་ཡིག །ཆབ་ཤོག །སྨོན་ལམ་སོགས་མང་དུ་བཞུགས།
ཕྱི་ལོ་ ༡༤༢༦ སྟེ་དགུང་གྲངས་ང་དྲུག་པར་ར་ཕེབས་ཤིང་མེ་ཕོ་སྟག་ལོའི་
ཟླ་ཟླ་བ་བ་བཞི་པའི་ཚེས་དྲུག་གི་ཉིན། སློབ་འབངས་རྣམས་ལ་གསུང་གི་མཐའ་མས་
གདམས་པ་ཡོངས་སུ་རྫོགས་པར་མཛད་དེ། རེ་ཞིག་གདུལ་བྱ་རྟག་འཛིན་ཅན་
རྣམས་ཀྱི་ངོར་སྟག་ལུང་ཉིད་དུ་གཟུགས་སྐུའི་བཀོད་པ་ཆོས་ཀྱི་དབྱིངས་སུ་བསྡུ་བའི་
ཚུལ་བསྟན་པར་མཛད་དོ།། །
དེ་ལྟར་སྟག་ལུང་ཞབས་དྲུང་ངག་དབང་རྣམ་རྒྱལ་མཆོག་གི་རྣམ་པར་ཐར
པ་དད་པའི་ས་བོན་ཙམ་དུ་བཀོད་པ་འདི་ཉིད་ཚད་ལྡན་གྱི་ལོ་རྒྱུས་དག་ལས་ཇི་ལྟར་
ལྟ་
བྱུང་བ་བཞིན་བཏུས་ཏེ། མཁན་བཤད་སྒྲུབ་བསྟན་འཛིན་མིང་པས་ཆོ་འཕྲུལ་ཟླ
བའི་ཡར་ཚེས་ ༡༥ སྒྲ་བསྒྱུར་གྱི་རྒྱལ་པོ་དཔལ་མར་པ་ལོ་ཙཱ་བའི་ཞལ་སྔ་ནས་ཀྱི་
དགོངས་པ་ཆོས་དབྱིངས་སུ་བསྡུ་བའི་ཚུལ་བསྟན་པའི་དུས་ཆེན་ཁྱད་པར་ཅན་གྱི་ཉིན
བཀོད་པ་དགེ་ལེགས་སུ་གྱུར་ཅིག།

༼ཇ༽
༈ དཀར་ཆག །
༼ཀ༽
དཔེ་སྐྲུན་གསལ་བཤད་
༼ག༽
༢༽ སྟག་ལུང་ཞབས་དྲུང་གི་མཛད་རྣམ་མདོར་བསྡུས་
༼ཇ༽
༣༽ དཀར་རང་ཉིད་
༼ཀ༽ ཞལ་གདམས་སྡོམ་གསུམ་གསལ་བྱེད་ཉི་མའི་སྙིང་པོ་ཞེས་བྱ་བ་ལས།
ཀ
༡༽ ཉན་ཐོས་ཀྱི་འདུལ་བའི་སྐབས་ཏེ་དང་པོ་་་01
༢༽ བྱང་ཆུབ་སེམས་དཔའི་འདུལ་བའི་སྐབས་ཏེ་གཉིས་པ་10
༣༽ དེ་བཞིན་གཤེགས་པའི་འདུལ་བའི་སྐབས་ཏེ་གསུམ་པ་་13
༼ ཁ༽ སྡོམ་པ་གསུམ་ལེགས་པར་གཏན་ལ་དབབ་པའི་བསྟན་བཅོས་རྒྱལ་བའི་
དགོངས་པ་རབ་ཏུ་གསལ་བར་བྱེད་པ་ཞེས་བྱ་བ་ལས།
༡༽ སོ་ཐར་སྡོམ་གྱི་ཚོམས་ཏེ་དང་པོ་18
༢༽ བྱང་ཆུབ་སེམས་སྡོམ་གྱི་ཚོམས་ཏེ་གཉིས་པ་་་་50
༣༽ རིག་འཛིན་སྔགས་སྡོམ་གྱི་ཚོམས་ཏེ་གསུམ་པ་་1
 66

༼ཉ༽ 
དཀར་ཆག་
༼ ག
གི་༽ སྡོམ་པ་གསུམ་གྱི་ལག་ཏུ་བླང་བའི་ཚུལ་རྒྱ་ཆེར་བཤད་པ་བསྟན་པའི་
ཀུ་མུད་གསལ་བར་བྱེད་པའི་ཟླ་ཤེལ་ཞེས་བྱ་བ་ལས།
ཟླ་
༡༽ སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་97
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་་་250
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་་་307
བཀའ་བརྒྱུད་བསྟན་རྒྱས་སྨོན་ལམ་་་407--409
བཅས་བཞུགས་པ་ལགས་སོ།།

༄༅། །ཞལ་གདམས་སྡོམ་གསུམ་གསལ་བྱེད་ཉི་མའི་སྙིང་པོ་
ཞེས་བྱ་བ་བཞུགས་སོ། །
༄༅། །ཕུལ་བྱུང་སྲིད་ཞི་ཀུན་གྱི་རིན་པོ་ཆེ། །མཐའ་ཡས་འགྲོ་བའི་མགོན་པོ་
མཚུངས་པ་མེད། །མཁྱེན་བརྩེ་ནུས་མཐུའི་གཏེར་མངའ་ཆོས་ཀྱི་རྗེ། །རྒྱལ་དབང་
བཀྲ་ཤིས་དཔལ་ལ་གུས་ཕྱག་འཚལ། །
མགོན་ཁྱོད་ཏིང་ངེ་འཛིན་དང་ཤེས་རབ་ཀྱི། །ལྷག་པའི་བསླབ་པ་གཉིས་ལ་
ཁྱད་པར་དུ། །དབང་འབྱོར་བརྙེས་མོད་གངས་ཅན་ལྗོངས་འདི་ན། །ཚུལ་ཁྲིམས་
མཐར་ཕྱིན་ཉིད་དུ་གྲགས་ཤིང་གྲུབ། །
བདེན་པ་དེ་ཡིས་བདག་སོགས་གདུལ་བྱ་རྣམས། །གནས་བརྟན་ཆེན་པོ་
ཁྱོད་ཀྱི་རྣམ་ཐར་བཞིན། །ཚུལ་གནས་ཁྲིམས་ཀྱིས་དབང་པོའི་སྒོ་བསྡམས་ཏེ། །
ཐར་ལམ་ཚུལ་བཞིན་
ན་འགྲུབ་པ་པར་བྱིན་གྱིས་རློབས། །
ཞེས་མཆོད་པར་བརྗོད་དེ། ཡང་དག་པ་ཡོངས་ཀྱི་དགེ་བའི་བཤེས་གཉེན་
མཁས་གྲུབ་ཀྱི་དབང་པོ་རྣམ་པ་གསུམ་གྱི་བཀའ་དྲིན་ལས་རྒྱུ་འབྲས་ཐེག་པའི་ཆོས་
ཚུལ་མང་དུ་ཐོས་པ། ལང་ཚོ་ཡོལ་ཞིང་དབེན་པ་ལ་མངོན་པར་དགའ་བ། སྒྲུབ་པ་
བསམ་གཏན་གྱི་འཁོར་ལོ་ལ་མོས་པ་ལམ་དུ་བྱེད་པ། དུས་ཀྱི་དབང་གིས་བཀའ་
བརྒྱུད་རིན་པོ་ཆེའི་གདམས་ངག་སྨྲ་བའི་རེས་མོས་སུ་བབ་པ། དགེ་སློང་ངག་དབང་
རྣམ་རྒྱལ་ལ། རང་བཞིན་བཟང་ཞིང་བསླབ་པ་གསུམ་ལ་རྟོན་པ། རྡོ་རྗེ་ཐེག་པའི་
ལམ་རིམ་པ་གཉིས་ལ་ཆེས་ཆེར་མོས་པ་དད་ལྡན་གྱི་སློབ་མ་ཟང་སྒྲུབ་དབོན་པོ་ངག་

2
 སྟག་ལུང་སྡོམ་གསུམ་བསྡུས་པ་
དབང་ཡེ་ཤེས་ཀྱིས་ 
བསྟན་པའི་རྩ་བ་དམ་པའི་ཆོས་འདུལ་བའི་བས སླབ་བྱ་ལས་
བརྩམས་ཏེ་སྡོམ་པ་གསུམ་གྱི་དགག་སྒྲུབ་ཀྱི་བསླབ་པའི་གཞི་གཙོ་བོ་དག་ཇི་ལྟར་
རིགས་པ་ཞལ་གདམས་ཀྱི་ཚུལ་དུ་འདོམས་པར་གྱིས་ཤིག །ཅེས་བསྐུལ་བ་ལ་
སྨྲས་པ།
སྲིད་ཞིའི་ལེགས་ཚོགས་ཐམས་ཅད་འབྱུང་བའི་གཞི། །ལུང་རྟོགས་བདག་
ཉིད་སངས་རྒྱས་བསྟན་པ་མཆོག །འདི་ལ་ཐོས་བསམ་སྒོམ་པ་བྱར་ཡོད་པ། །
བདག་ཅག་སྐལ་པ་རྨད་བྱུང་ཉིད་དུ་སོམས། །སེམས་ཅན་རྣམས་ལ་རང་བཞིན་
གནས་པའི་རིགས། །འདུས་མ་བྱས་དབྱིངས་བྱང་ཆུབ་སྙིང་པོའི་དཔལ། །རྣམ་
དག་ཆོས་སྐུའི་ས་བོན་རང་ཆས་གནས། །འོན་ཀྱང་ཡང་དག་སྒྲུབ་པའི་རིགས་སྙད་
པ༑ །བྱང་ཆུབ་འབྲས་བུ་སྐྱེད་པའི་ནུས་པ་ནི། །སྔོན་ཚེ་དགེ་གོམས་མཐུ་ལས་ཐོབ་
པ་གཅེས། །ཐར་པའི་ལམ་གྱི་རྩ་བ་བཤེས་གཉེན་བསྟེན། །སྒྲུབ་དང་ལུས་ངག་ཟང་
ཟིང་གིས་མཉེས་བྱ། ། ཚེ་འདིའི་སྤྱོད་ཡུལ་འཁོར་བའི་བདེ་བ་དང་། ། ཞི་བདེ་སངས་
རྒྱས་སྒྲུབ་ཐབས་མི་ཤེས་པའི། །གཉེན་པོར་གདམས་ངག་རྣམ་བཞི་བསྒོམ་བྱ་
སྟེ། །འདུས་བྱས་མི་རྟག་ཟག་བཅས་སྡུག་བསྔལ་ཉིད། །མཁའ་མཉམ་འགྲོ་ཀུན་
ཕ་མར་ཤེས་པའི་རྒྱུས། །བྱམས་དང་སྙིང་རྗེ་བྱང་ཆུབ་སེམས་བསྒོམ་པ། །བཀའ་
ཕྱག་བརྒྱུད་པའི་ཆུ་བོ་གཉིས་འདྲེས་པའི། །ཐུགས་བཅུད་ཐེག་ཆེན་གཞུང་ལམ་ཡིན་
ཞེས་བྱ། །དམ་ཆོས་སྒྲུབ་རྟེན་མི་ལུས་རིན་པོ་ཆེ། ། མི་ཁོམ་བརྒྱད་སྤོང་ད་དལ་བ་ཕུན་
ཚོགས་ཤིང་། །རང་གཞན་འབྱོར་པ་བཅུ་ཡིས་བརྒྱན་པ་འདི། །ཡང་ཡང་རྙེད་པར་
དཀའ་འོ་དོན་ཡོད་གྱིས། །སྐྱེས་ནས་མ་ཤི་བ་ནི་གཅིག་ཀྱང་མེད། ། ལོ་ཟླ་ཞག་

3
ཉན་ཐོས་ཀྱི་འདུལ་བའི་སྐབས་
འདས་འཆི་དང་ཇེ་ཉེར་འགྲོ། །འཆི་ཚེ་ནོར་གཉེན་ལུས་ཀྱི་སྟོངས་པ་མེད། །ཕན་པ་
དམ་ཆོས་ཡིན་གྱིས་མྱུར་དུ་སྒྲུབས། །ངན་སོང་སྡུག་བསྔལ་ཐོས་ཀྱང་སྙིང་རླུང་
ལྗང་། །མཐོ་རིས་བདེ་བའང་འགྱུར་བའི་ཆོས་ཅན་ཏེ། །ཁམས་གསུམ་གང་དུ་
སྐྱེས་ཀྱང་སྐྱིད་མེད་པས། །སྲིད་ལས་ངེས་པར་ཡིད་འབྱུང་
སྐྱབསྐྱེད་པར་རིགས། །དགེ་
སྡིག་སྤྱད་པའི་འབྲས་བུ་བདེ་སྡུག་རྒྱུ། །འཁྲུལ་མི་སྲིད་པར་སྨིན་སླད་སྒོ་གསུམ་
གྱིས། །སྡིག་པ་སྤོང་ཞིང་དགེ་བ་བསྒྲུབ་པ་དང་། །རང་གི་སེམས་རྒྱུད་ཡོངས་སུ་དུལ་
བར་གྱིས། །སྲིད་ཞིའི་ཡོན་ཏན་ཐམས་ཅད་འབྱུང་བའི་གནས། ། བླ་མར་སངས་
རྒྱས་དངོས་སུ་མཐོང་བས་དད། །དེས་བསྟན་རྒྱུ་འབྲས་ཚུལ་ལ་ཡིད་ཆེས་དད། །
གདམས་ངག་ཟབ་མོར་ཐེ་ཚོམ་མེད་པར་དད། །སྡིག་པའི་གྲོགས་པོའི་དབང་དུ་མི་
འགྱུར་དད། །འདི་ལ་ཐུན་མོང་ཆོས་བཞི་ཞེས་སུ་གྲགས། །འབྲོམ་སྟོན་རྣལ་འབྱོར་
ཆེན་པོ་ལ་སོགས་པའི། །བཀའ་གདམས་པ་རྣམས་ལམ་གྱི་འཇུག་སྒོར་བཞེད། །
4
མཚན་ཉིད་ལྡན་པའི་དགེ་བའི་བཤེས་དེ་ཡི། །ཐུགས་ནི་རང་བཞིན་རྣམ་དག་ཆོས་སྐུ་
སྟེ། །ཐེག་པ་ཆེན་པོའི་ཆོས་ལ་རང་དང་གཞན། །རྫོགས་པར་ལོངས་སྤྱོད་སྤྱོད་དུ་
འཇུག་པས་དང་། །སེམས་ཅན་དད་བྱེད་ཡོངས་སུ་སྦྱིན་བྱེད་ཕྱིར། །ལོངས་སྤྱོད་
རྫོགས་དང་སྤྲུལ་པའི་སྐུ་ཡང་ཡིན། །དག་པའི་མིག་ལ་དེ་དང་དེར་སྣང་བ། །ཐང་
པ་ཆེན་པོའི་རྣམ་ཐར་བཞིན་དུ་ངེས། །རྣམ་པ་གཅིག་ཏུ་སངས་རྒྱས་ཐམས་ཅད་
ལས། །བླ་མ་ཆེས་ལྷག་ད་ལྟ་ཞིང་རྒྱ་མཚོར། །ལོངས་སྐུ་སྤྲུལ། སངས་རྒྱས་
གྲངས་མེད་འཚོ་གཞེས་ཀྱང་། །བདག་ཅག་དངོས་སུ་འདྲེན་བྱེད་བླ་མ་བཞིན། །
རྟག་པར་དཀོན་མཆོག་མཆོད་པའི་ལས་ལ་བརྩོན། །སྲོག་དང་བྱ་དགའི་ཕྱིར་ཡང་དེ་

4
 སྟག་ལུང་སྡོམ་གསུམ་བསྡུས་པ་
མི་གཏང་། །ཉིན་མཚན་ཐུན་དྲུག་སྐྱབས་འགྲོ་བགྱིད་པ་གསུམ། །སྐྱབས་འགྲོ་སྤྱི་
ཡི་བསླབ་བྱ་ཡིན་གྱིས་གཟུང་། །ཚངས་སོགས་སྟོན་པ་གཞན་ལ་ཕྱག་མི་བགྱིད། །
དངོས་དང་བརྒྱུད་ནས་སེམས་ཅན་ལ་མི་འཚེ། །མུ་སྟེགས་བྱེད་དང་བོན་གྱི་ཟླ་
གྲོགས་སྤང་། །དེ་གསུམ་སྐྱབས་འགྲོའི་བྱེ་བྲག་བསླབ་བྱ་ཡིན། །སྐུ་གཟུགས་
སཙྪའི་ཆག་དུམ་ཚུན་ཆད་དང་། །གསུང་རབ་ཡི་གེ་འབྲུ་རེ་ཡན་ཆད་དང་། །དགེ་
འདུན་རྟགས་ཙམ་འཛིན་པ་དག་ལའང་། །གུས་པར་བྱ་བ་ཆ་མཐུན་བསླབ་བྱའོ། །
ཕྱི་རོལ་པ་རྣམས་ཚངས་པ་དབང་ཕྱུག་དང་། །ཁྱབ་འཇུག་ལ་སོགས་འཇིག་རྟེན་ལྷ་
དག་ལ། །སྐྱབས་འགྲོ་འོ་སྐོལ་ནང་པ་སངས་རྒྱས་པ། །དཀོན་མཆོག་གསུམ་ལ་
སྐྱབས་སུ་འགྲོ་བས་ན། །ཕྱི་ནང་ཁྱད་པར་སྐྱབས་འགྲོའི་འབྱེད་པར་བཞེད། །གང་
ལ་སྐྱབས་ན་བསླུ་བ་མེད་པའི་མགོན། །བླ་མེད་དཀོན་མཆོག་རིན་ཆེན་རྣམ་གསུམ
དང༌། །དེ་ཡི་རྩ་བ་བླ་མ་རྟག་གུས་བྱ། །དགེ་བསྙེན་བར་མ་རབ་བྱུང་སྔོན་སོང་
བའི། །དགེ་ཚུལ་ཞུགས་རྫོགས་དགེ་སློང་ནོད་ཟིན་ནས། །ལུང་དང་དེ་ཡི་སྙིང་པོ་
མདོ་རྩ་བར། །ཇི་སྐད་བཤད་པའི་དགག་སྒྲུབ་བསླབ་བྱ་གཟུང་། །འདིར་ནི་མདོར་
བབསྡུས་ཙམ་ཞིག་བརྗོད་པར་བྱ། །རྒྱལ་བ་སྟག་ལུང་པ་ཡི་ཞལ་སྔ་ནས། །འདུལ་
བའི་སྡེ་སྣོད་དགོངས་འགྲེལ་བཅས་པ་
ད་པ་ལས། །དགག་སྒྲུབ་བསླབ་བྱ་རབ་མང་
བཤད་མོད་ཀྱི། །དེ་དག་བཤད་ཉན་ཤེས་པའི་ཁ་ན་བདེ། །ཁྱེད་ཅག་འདིར་འདུས་
དགེ་སློང་རྣམས་ཀྱིས་ཀྱང་། ། ཁོ་བོའི་རྣམ་པར་ཐར་པ་བཞིན་དུ་གྱིས། །ཚུལ་
ཁྲིམས་དག་འགྱུར་དེ་གས་ཆོག་གོ་གསུངས། །དེས་ན་བཙུན་པའི་དཔེར་འོས་སྐྱེས་
ཆེན་དེའི། །རྣམ་ཐར་ཉན་ལྟ་ཡིད་ལ་ངེས་བྱས་ནས། །ཇི་བཞིན་ལག་ཏུ་ལེན་ལ་རབ་

5
ཉན་ཐོས་ཀྱི་འདུལ་བའི་སྐབས་
འབད་པ། །དེ་དག་བསླབ་བྱའི་སྙིང་པོ་ཡིན་པར་སྣང་། །བསྟན་པའི་མངའ་བདག་
ཐུབ་པ་ཆེན་པོ་ཡིས། །གདུལ་བྱ་སེམས་ཅན་རྣམས་ཀྱི་ཁམས་རྒྱུད་ལ། །ཆགས་
སྡང་རྨོངས་དང་ཆ་མཉམ་ལས་གྱུར་པའི། །ཉོན་མོངས་བརྒྱད་ཁྲི་བཞི་སྟོང་ཡོད་པ་
དེའི། །གཉེན་པོར་ཆོས་སྒོ་བརྒྱད་ཁྲི་བཞི་སྟོང་གསུངས། །བསྡུ་ན་རྗོད་བྱེད་ཚིག་ནི
སྡེ་སྣོད་གསུམ། །བརྗོད་བྱའི་དོན་མཆོག་བསླབ་པ་གསུམ་དུ་འདུས། ། གོ་རིམ་
ལྷག་པའི་ཚུལ་ཁྲིམས་ལ་བརྟེན་ནས། །ཏིང་ངེ་འཛིན་དང་དེ་ལས་ཤེས་རབ་སྐྱེ། །
དེས་ན་ཀུན་གྱི་གཞི་མ་ལས་དང་པོའི། །བསླབ་བྱའི་གཙོ་བོ་ཚུལ་ཁྲིམས་རིན་ཆེན་
ཡིན། །དེ་ཡི་སྙིང་པོ་ཚངས་སྤྱོད་ཁོ་ན་སྟེ། །གང་གི་མི་མཐུན་ཕྱོགས་ནི་བུད་མེད་
ཉིད། །ཆགས་པའི་སེམས་ཀྱིས་མིག་ཀྱང་མི་ལྟ་ན། །དེར་བསྒྲོད་ལོག་པར་གཡེམ་
པ་ལྟ་ཅི་སྨོས། །ནང་གི་འདོད་ཆགས་གཉེན་པོར་མི་སྡུག་པ། །བསྒོམ་པར་
གསུངས་ཏེ་དེ་ཡི་ཚུལ་ལའང་། ། མ་དང་བུ་མོ་སྲིང་མོའི་འདུ་ཤེས་དང་། །རྟག་ཏུ་
ངོ་ཚ་ཤེས་དང་ཁྲེལ་ཡོད་དང་། །མི་གཙང་རྫས་ཀྱི་རྐྱལ་པར་བལྟ་བ་དང་། །དགྲ་
དང་གཤེད་མའི་ངོ་བོར་སེམས་པ་དང་། །བསླུ་བྲིད་སྒྱུ་མའི་རྣམ་པར་བསྒོམས་པས་
བཟློག །སྙིགས་མའི་དུས་འདིར་ཡུལ་ངན་སྤོང་བ་དང༌། །བླ་མ་དཀོན་མཆོག་
ཐུགས་རྗེ་བསྐུལ་བ་ཟབ། །འདོད་ཆུང་ཆོག་ཤེས་རྒྱལ་བའི་ཉན་ཐོས་ཏེ། །དེ་ཡི་སྤང་
བྱ་གཞན་ནོར་མ་བྱིན་ལེན། །ཕས་ཀྱི་བདག་བཟུང་ཞོ་གང་རི་བ་ཚུན། །བརྐུ་འཕྲོག་
མི་བྱ་དེ་ལྷག་ལྟ་ཅི་སྨོས། །བཟོད་པ་མྱང་འདས་རྒྱུ་ཡི་གཙོ་བོར་བསྔགས། །དེ་ཡི་
འགལ་ཟླ་གཞན་སྲོག་གཅོད་པ་ཡིན། །སྲོག་ཆགས་གྲོག་སྦུར་ལ་ཡང་མི་འཚེ་
ན༑ །མི་འམ་མིར་ཆབས་གསོད་པ་ལྟ་ཅི་སྨོས། །དྲང་པོར་སྨྲ་བ་ལེགས་པ་ཀུན་གྱི་

6
 སྟག་ལུང་སྡོམ་གསུམ་བསྡུས་པ་
གཞི། །དེ་ཡི་དགྲར་གྱུར་བརྫུན་དུ་སྨྲ་བ་སྟེ། །ཀུ་རེ་ཙམ་དུའང་བརྫུན་སྨྲ་མི་རུང་
ན༑ ། མི་ཆོས་བླ་མ་སྨྲ་བ་སྨོས་ཅི་དགོས། །འདི་བཞི་གཉེན་པོ་མི་མཐུན་ཕྱོགས་ཀྱི་
མཐུས། །ཕམ་པར་བྱས་ཕྱིར་ཕམ་པ་ཞེས་བྱ་སྟེ། །གང་རུང་རེ་རེ་ཡན་ལག་ཚང་
སྤྱད་ན། །སྤྱད་མ་ཐག་ཏུ་དགེ་སློང་དགེ་སྦྱོང་དང་
ང་།། །ཤཱཀྱའི་སྲས་ཞེས་བགྱི་བར་མི་
རུང་སྟེ། །དགེ་སློང་དངོས་པོ་ལས་ཉམས་མཐར་འགྱུར་ཞིང༌། །འཆབ་སེམས་
སྐྱེས་ན་སླར་ལ་གསོར་མི་རུང་། །འཆབ་མེད་བསླབ་བྱིན་གྱིས་བཅོས་རུང་མཐུན་
ཙམ། །འབྱིན་རེག་འཁྲིག་ཚིག་སྨྲ་སོགས་བཅུ་གསུམ་པོ། །ཉི་ཤུའི་དགེ་འདུན་
ཚོགས་ཀྱིས་དག་བྱ་བ། །ལྷག་མ་ཅན་གྱི་ལྟུང་བ་ཞེས་བྱ་སྟེ། ། སྤོ་མགུ་སྤྱད་རྗེས་
བཤར་བས་ལྗང་དགོས་དོན། །འཆང་འབྲལ་འཇོག་སོགས་བཅུ་ཚན་སྔ་མ་གསུམ།།
སྤང་འབྲལ་སྔོན་དུ་གཏང་ནས་བཤགས་དགོས་ཤིང་། ཕྱི་མ་དགུ་པོ་སྤྱང་འབྲལ་མི་
དགོས་པར། །བཤགས་པ་ཁོ་ནས་ཆོག་ཕྱིར་འབའ་ཞིག་པ། །གཉིས་ཀའང་ངན་
འགྲོར་ལྟུང་བྱེད་ཉིད་ཡིན་ཕྱིར། །ལྟུང་བྱེད་ཅེས་པའི་སྒྲ་ཡིས་བསྡུས་པ་ཡིན། །གྲོང་
སོགས་བཞི་ནི་ཀུན་རའི་ཕྱི་རོལ་ནས། ། སྨྲེ་སྔགས་དང་བཅས་བཤགས་དགོས་སོར་
བཤགས་བརྗོད། ། གོས་བགོ་བ་ལས་གྱུར་པ་བཅུ་ལ་སོགས། །བརྒྱ་དང་བཅུ་
གཉིས་སྤྱད་ན་ཉེས་བྱས་ཙམ། །ཉིད་ཕྱིར་དེའམ་བསླབ་པའི་ཆོས་ཞེས་བརྗོད། །འོན་
ཀྱང་ཉེས་བྱས་རྡུལ་བསགས་ལྟུང་བའི་རི། །ཞེས་སྨོས་ཕྲ་ཞིང་ཕྲ་བའང་ཁྱད་མི་
བསད། །དགག་སྒྲུབ་བཅས་པ་རྒྱལ་བ་ཁོ་ནའི་ཡུལ། །འདུལ་བ་སྐྲ་ཤད་འཛིངས་
པ་ལྟ་བུ་དང་། །གནང་བཀག་ཉི་མ་ཤར་འདྲ་ཞེས་གསུང་ངོ༌། །དེ་དག་སོ་སོའི་སྤྱི་
དང་བྱེ་བྲག་དོན། །ཡན་ལག་ཚང་དང་མ་ཚང་བརྩི་བའི་ཚུལ། །ངོ་བོ་ངོས་འཛིན་

7
ཉན་ཐོས་ཀྱི་འདུལ་བའི་སྐབས་
མཐའ་དཔྱད་ཞིབ་མོ་རྣམས། །གཞུང་དང་དགོངས་འགྲེལ་རྣམས་ལ་བལྟ་བར་
གྱིས། །ཉན་ཐོས་ལུགས་ཀྱི་སོ་ཐར་སྡོམ་པ་ནི། །ལུས་ཀྱི་མི་དགེ་གསུམ་དང་ངག་
གི་བཞི། །སྤོང་བདུན་འཁོར་དང་བཅས་པའི་ཚུལ་ཁྲིམས་ཡིན། །བཙུན་པའི་མིང་
དུ་འཇོག་བྱེད་ཚངས་སྤྱོད་དོ། །བཀའ་བརྒྱུད་རྗེས་འཇུག་ཁས་འཆེ་ལ་ལ་དག །
ཁོང་ཅག་མཚན་ཉིད་པ་ཀུན་བཅས་ཕྲན་སྲུང་། །རགས་པར་མི་འཛེམ་ཡུར་བར་
ལྷམ་འབུ་ད་ཅིང་། །གཙང་པོར་འབོག་ བསྒྲལ་བྱེད་པ་དང་འདྲ་བས། །རང་རེ་
རགས་པ་ལེགས་པར་སྲུང་བྱེད་ཅིང་། ། ཕྲ་མོ་ཆེས་ཆེར་བྱེད་པ་མིན་ནོ་ལོ། །རགས་
པ་སྡོམ་པ་ཤིན་ཏུ་ཡི་རང་ཡང་། །ཕྲ་མོ་ཁྱད་དུ་གསོད་པའི་ཉེས་པ་འབྱུང་། །ལ་ལ་
སྒོ་གསུམ་མི་དགེ་ལ་འཛེམས་ན། །རྟགས་དང་ཆ་ལུགས་མེད་ཀྱང་བཏུབ་བོ་
ཟེར། ། མི་དགེ་བ་ལ་འཛེམ་པ་ཡ་མཚན་ཡང་། །བསླབ་པའི་ཆོས་མང་མཚམས་
ལས་འདས་པར་འགྱུར། །མཉམ་མེད་དྭགས་པོར་བཀའ་གདམས་བླ་མ་རྣམས། །
ངེད་ཀྱི་རྟགས་དང་ཆ་ལུགས་མ་དོར་གསུངས། །རྗེ་བཙུན་མི་ལས་ཁོ་བོ་རྣལ་འབྱོར་
པ༑ །ཡིན་ཀྱང་རྗེས་འཇུག་རབ་བྱུང་རྟེན་ཁོ་ནས། །སངས་རྒྱས་བསྟན་ལ་བྱ་བ་བྱེད་
ཅེས་བསྟན། །དྭགས་པོ་ལྷ་རྗེ་འཛམ་གླིང་གྲགས་པ་ལས། །རྟོགས་པ་མཐོ་བའི་
སྒོམ་ཆེན་དགོས་རྒྱུ་མེད། །དེ་ཡི་རྣམ་ཐར་བཀའ་གདམས་ཇི་བཞིན་ཞིབ། །རང་
རེའི་སྟོན་པ་ཐུགས་རྗེ་ཅན་དེ་ཡིས། །ཕན་བདེར་འགྱུར་བ་རྣམ་པ་བཅུ་གཟིགས་
ནས། །དགག་སྒྲུབ་བཅས་པ་མཛད་པ་ཡིན་པས་ན། །བསླབ་ཕྲན་རྣམས་ཀྱང་
དགོས་མེད་མ་ཡིན་ནོ། །སྐྲ་དང་ཁ་སྤུ་རིང་པོ་མི་བཞག་ཅིང་། །དམར་སེར་ངུར་
སྤྲིག་ཚོན་གྱིས་ཁ་མ་བསྒྱུར། །ཕུ་དུང་ལ་སོགས་དབྱིབས་མི་རུང་བའི་གོས། །ཧ་

8
 སྟག་ལུང་སྡོམ་གསུམ་བསྡུས་པ་
ཅང་བཟང་དང་བཀྲ་བ་མ་ཡིན་པ། །སྣམ་སྦྱར་དགེ་འདུན་འདུས་དང་ཟས་དང་ཕྱག
གྲོང་སོགས་འཇུག་ཚེ་བགོ་བྱ་གཞན་དུ་མིན། །ཆོས་གོས་བཤང་གཅིའི་སྐབས་ལས་
གཞན་ཀུན་དུ། །མཐང་གོས་རྔུལ་གཟན་རྟག་བསྒོ་གདིང་བ་འདིང་། །འདི་དག་ཚ་
གྲང་སྐྱོབ་བྱེད་ཙམ་མིན་ཏེ། །མུ་སྟེགས་བྱེད་དང་ཁྱིམ་པ་ལས་འབྱེད་ཅིང་། །འཇུག་
དང་ལྡོག་པའི་དྲན་པ་གསོ་བར་བྱེད། །ཉོན་མོངས་ཞི་བྱེད་འདོད་ཆགས་བྲལ་བར་
འགྱུར། །སྡིག་ལས་ལྡོག་ཅིང་དགེ་ལ་བརྩོན་པར་བསྐུལ། ། ལྷ་མིའི་བསོད་ནམས་
ཞིང་དུ་འགྱུར་བ་དང་། །ངོ་ཚ་ཁྲེལ་ཡོད་རབ་སྐྱེད་སེམས་སྐྱོན་སྤོང་། །དེ་སོགས་
ཡོན་ཏན་དཔག་ཏུ་མེད་པར་བཤད། །སྐྱ་རེངས་དང་པོ་ཤར་ནས་ཉིན་ཕྱེད་བར། །
ཟས་ཀྱི་དུས་ཡིན་གདན་གཅིག་གཉིས་ཀྱང་རུང་། །ཕྱི་དྲོ་གནང་བ་ཇ་དང་བུ་རམ་
ཙམ། །འོན་ཀྱང་ན་དང་ལས་དུས་ལམ་དུས་དང་། །རླུང་ཆར་རྫི་ཆར་དུས་སུ་
དུས་དྲན་བྱས། །བཟའ་བར་གནང་གི་གཞན་དུ་མ་ཡིན་ནོ། །དུས་རུང་ལྷུང་བཟེད་
སྣོད་དུ་བཟའ་བྱ་སྟེ། །ཁྱིམ་པ་དག་དང་མུ་སྟེགས་སྣོད་ལས་འབྱེད། །རང་རྒྱུད་
ཡོན་ཏན་སྣོད་དུ་རུང་བ་དང་། །ཆོས་ལ་ལོངས་སྤྱོད་དོན་དུ་གནང་བ་ཡིན། །ཟས་
བཟའ་བ་ཡང་གྲུ་ཡི་ཟག་ལྷན་ལྟར། །དམ་ཆོས་སྒྲུབ་རྟེན་ལུས་འདི་འཚོ་བ་དང་། །
ལུས་ནང་སྲིན་འབུ་བརྒྱད་ཁྲི་བཞི་སྟོང་སོགས། །ཟས་དང་ཆོས་ཀྱིས་འཕྲལ་ཡུན་
བསྐྱང་བའི་དོན། །ཉན་ཐོས་འདུལ་བར་ཤ་ལ་བཀག་པ་མེད། །བྱང་སེམས་སྡེ་སྣོད་
དག་ལས་ཆེས་ཆེར་བཀག །མྱོས་པར་འགྱུར་བ་ཆང་གི་བཏུང་བ་ནི། །ཁོ་རང་
བཏུང་བའི་ཉེས་པར་མ་ཟད་ཀྱི། །མི་དགེ་དུ་མའི་འབྱུང་གནས་ཡིན་པའི་ཕྱིར། །
ནད་པ་ལའང་གནང་བའི་གོ་སྐབས་མེད། །བྱིན་ལེན་མ་བྱིན་ལེན་པ་སྤོང་བའི་

9
ཉན་ཐོས་ཀྱི་འདུལ་བའི་སྐབས་
དོན། །ཆབ་ལེན་བཟའ་བཏུང་འབགས་བཙོག་དག་པའི་ཆེད། །ལྷམ་ཕུད་གནས་
མལ་མ་རུངས་མི་འགྱུར་སླད། །ཆུ་ཚགས་ཆུ་གནས་སྲོག་ཆགས་མི་འཚོའི་རྒྱུ། །
གཞན་གྱི་གཤེ་བའི་ལན་དུ་གཤེ་བ་སྤང་། ། ཁྲོ་བའི་ལན་དུ་ཕར་ལ་ཁྲོ་བ་སྤང་། །
རྡེག་པའི་ལན་ན་དུ་སླར་ལ་བརྡེག་པ་སྤང་། །མཚང་འ འབྲུའི་ལན་དུ་ངན་མཚང་འབྲུ་བ་
སྤང་། །འཚོ་བ་བསོད་སྙོམས་གོས་ནི་ཕྱག་དར་ཁྲོད། །གནས་མལ་ཤིང་དྲུང་ང་
བཀུས་ཏེ་བོར་བའི་སྨན། །བསྟེན་པར་གསུངས་མོད་དེ་ཙམ་མི་ནུས་ཀྱང་། །སྡིག་
མེད་ཆོས་མཐུན་གང་བྱུང་ཆོག་ཤེས་འཚལ། །མདོར་ན་བསླབ་གཞི་ཆེ་ཕྲ་མ་ལུས་
པ༑ །ཆགས་སྡང་རྨོངས་པས་ཀུན་བསླངས་རྩ་བ་བཞིའི། ། རྒྱུ་རྐྱེན་ཆ་མཐུན་ཡན་
ལག་སྤོང་ཚུལ་ནི། ། མ་ཆགས་ཞེ་སྡང་མ་མཆིས་གཏི་མུག་མེད། །སྦྱིན་དུལ་
ཚངས་སྤྱོད་གཞན་ལ་མི་འཚེ་བ། །བདག་ལ་བརྟེན་ནས་གཞན་སྡིག་མི་གསོག
ཅིང་། །སུས་མཐོང་དད་ཅིང་དང་བ་འདྲེན་པ་ནི། །རྒྱལ་བའི་ཉན་ཐོས་རྣམས་ཀྱི་
རྣམ་ཐར་ཡིན། །ཉེས་ལྟུང་རགས་པ་བསྡམས་པས་ཕྲ་ཁེགས་པ། །རྫིང་བུ་
བསྐམས་པས་ཡུར་བར་མི་འབབ་དང་། །ཕྲ་ལ་འཛེམས་པས་རགས་སྡོམ་གྲོགས་
འགྱུར་བ། །སྨྲིག་ཚལ་བསྲུངས་པས་ཨ་མྲའི་ཚལ་རྒྱས་བཞིན། །སྤྱིར་ཡང་བཅས་
པ་སྟོན་པའི་གསུང་གི་མཚམས། །རྣམ་པར་དག་པའོ་དེ་ལ་དགག་སྒྲུབ་གནང་། །
རྗེས་བཅས་མུ་དགུ་བརྩི་བའི་ཚུལ་ཡོད་ལ། །གཞན་རྐྱེན་དགེ་བའི་བཤེས་ལ་བསྟེན་
པ་དང་། །བདག་རྐྱེན་རང་གི་བསམ་པ་ཕུན་ཚོགས་དང་། །བདེ་བར་གནས་རྐྱེན་
གསོ་སྨན་གནས་མལ་གཞི། །སྤང་བྱ་མི་མཐུན་ཕྱོགས་རྣམས་ངོ་ཤེས་ཤིང་། །
བསླབ་པ་ཡོངས་སྦྱོང་གཞི་གསུམ་སྒོ་ནས་བསྲུང་། །རྒྱས་པར་འདུལ་བའི་ལུང་དང་

10
 སྟག་ལུང་སྡོམ་གསུམ་བསྡུས་པ་
རྒྱ་བོད་ཀྱི། །འདུལ་འཛིན་རྣམས་ཀྱི་འགྲེལ་ཊཱིཀ་བསླབ་བྱར་གསལ། །ཉེར་མཁོ་ཁོ་
བོས་བརྩམས་པའི་སྡོམ་གསུམ་གྱི། །ཡིག་ཆ་རྒྱས་བསྡུས་རྣམས་སུའང་བྲིས་ཡོད་
དོ། །ཕྱི་དང་ནང་གི་འདོད་ལ་མ་ཆགས་ཤིང་། །ལས་འབྲས་འཁྲུལ་བ་མེད་པར་
ཡི་
ཡིད་ཆེས་ལ། །ཆགས་སྡང་རྨོངས་པའི་རྙོག་པ་དང་བྲལ་བ། །འཁོར་བ་ངེས་པར་
གཅོད་ཕྱིར་དགེ་སློང་ངོ་། །གང་གི་སྒོ་གསུམ་ཆོས་བཞིན་སྤྱོད་པ་ལ། །ལས་སུ་
རུང་ཞིང་འདོད་པའི་ཡོན་ཏན་ལྔའི། །ཡུལ་གྱིས་ཉམས་པར་ནུས་པ་མ་ཡིན་ལ། །
གསེར་བཟང་དྲི་མ་མེད་འདྲ་དེ་དགེ་སློང་། །རང་གཞན་རྒྱུད་ཀྱི་དགེ་བ་ལམ་དུ་
。
 སློང༌། །གཉིས་ཀའི་དགེ་བ་འཕེལ་སླད་བསོད་སྙོམས་སློང༌། །སྡིག་པ་ཀུན་སྤང་
ཆགས་བྲལ་གཞན་ཡིད་དྭངས། །དུལ་བར་གནས་དང་ལམ་ཞུགས་ཕྱིར་དགེ་
སློང་། །མདོར་ན་སྡིག་པ་ཅི་ཡང་མི་བྱ་སྟེ། །དགེ་བ་ཕུན་ཚོགས་ལུས་ངག་ཡིད་
ཀྱིས་སྤྱད། །རང་སེམས་མཆོག་ཏུ་ཞི་དུལ་དེས་པ་ནི། །འདུལ་བ་རྒྱ་མཚོའི་སྙིང་པོ་
ཡིན་གྱིས་གཟུང་། །ཞེས་པ་ཉན་ཐོས་ཀྱི་འདུལ་བའི་སྐབས་ཏེ་དང་པོའོ།། །།
༈ ཕན་བདེ་ཀུན་གྱི་འབྱུང་གནས་རྫོགས་སངས་རྒྱས། །དེའི་རྒྱུ་གཅིག་པུ་
རིན་ཆེན་བྱང་ཆུབ་སེམས། །གང་ཐུགས་ལ་གནས་ཀུན་ལ་ཕྱག་བགྱིས་ཏེ། །བྱང་
སེམས་སྡོམ་པའི་བསླབ་བྱ་བཤད་པར་བྱ། །མཁའ་ཁྱབ་འགྲོ་ཀུན་དྲིན་ཅན་མར་
ཤེས་ནས། །བདེ་བ་རྒྱུ་བཅས་སྦྱིན་འདོད་བྱམས་པ་དང་། །སྡུག་བསྔལ་རྒྱུ་བཅས་
བསལ་འདོད་ང་སྙིང་རྗེ་དང་། །དེའི་ཆེད་བྱང་ཆུབ་ཐོབ་འདོད་སྨོན་སེམས་བསྐྱེད། །
སྦྱིན་ཚུལ་བཟོད་བརྩོན་བསམ་གཏན་ཤེས་རབ་དྲུག །བསླབ་པ་གསུམ་དང་ཚོགས་
གཉིས་ཀྱིས་བསྡུས་པ། །བྱང་ཆུབ་སེམས་དཔའི་སྤྱད་པ་རླབས་པོ་ཆེ། །སྤྱོད་པར་

1
བྱང་ཆུབ་སེམས་དཔའི་འདུལ་བའི་སྐབས
དམ་བཅའ་འཇུག་པའི་སེམས་བསྐྱེད་ནས། །སྨོན་པའི་བསླབ་བྱ་སེམས་ཅན་བློས་མི་
གཏང་། །བྱང་ཆུབ་སེམས་ཀྱི་ཕན་ཡོན་རྟག་དྲན་བྱ། །རྒྱུན་དུ་བསོད་ནམས་ཡེ་ཤེས་
ཚོགས་གཉིས་བསག །ཡང་དང་ཡང་དུ་བྱང་ཆུབ་སེམས་སྦྱང་བྱ། ། བླ་མ་ལ་
སོགས་མཆོད་འོས་བསླུ་བ་དང་། །གཞན་དག་དགེ་བ་སྒྲུབ་ལ་འགྱོད་པ་སྐྱེད། །
བྱང་སེམས་གཞན་ལ་སྨོད་ཅིང་བཤུང་བ་དང་། །སེམས་ཅན་ཀུན་ལ་གཡོ་སྒྱུ་བྱེད་པ་
སྤང་། །ཤེས་བཞིན་སྲོག་གི་ཕྱིར་ཡང་བརྫུན་མི་སྨྲ། །གཞན་དག་ཐེག་ཆེན་དགེ་ལ་
ཅི་ནུས་འགོད། །བྱང་སེམས་རྣམས་ལ་སྟོན་པའི་འདུ་ཤེས་བསྐྱེད། །འགྲོ་ལ་ལྷག་
བསམ་དག་པས་གནས་པར་བྱ། །དཀོན་མཆོག་གསུམ་. འཇུག་སེམས་ཀྱི་དགག་པའི་
བསླབ་བྱ། གྱི་དཀོར་འཕྲོག་དམ་ཆོས་སྤོང་། །རྟགས་ཅན་ཆད་གཅོད་མཚམས་མེད་
ལྔ་བྱེད་དང་། །ཆད་ལྟ་འཛིན་པ་རྒྱལ་པོའི་རྩ་
པ་ལྟུང་ལྔ། །གྲོང་དང་ལྗོངས་དང་གྲོང་
རྡལ་གྲོང་ཁྱེར་དང་། །ཡུལ་འཁོར་འཇོམས་པ་བློན་པོའི་རྩ་ལྟུང་ལྔ། །རྩ་བ་བཞི་
དང་བདེ་གཤེགས་སྐུ་འཇོམས་པ། །བྱང་སེམས་རབ་ཏུ་བྱུང་བའི་རྩ་ལྟུང་ལྔ། །བློ་
མ་སྦྱང་ལ་སྟོང་ཉིད་སྟོན་པ་དང༌། །ཐེག་པ་ཆེ་ལ་ཞུགས་ཕྱིར་བཟློག་པ་དང་། །
རིགས་མེད་སོ་ཐར་སྤངས་ཏེ་ཐེག་ཆེན་སྦྱོར། །དམན་པ་ཉན་རང་ཐེག་པ་ལ་སྨོན་
དང་། །རྙེད་བཀུར་ཆེད་དུ་བདག་བསྟོད་གཞན་ལ་སྨོད། །བདག་ནི་ཟབ་མོ་བཟོད་
ཅེས་བརྫུན་དུ་སྨྲ། །བརྔན་པར་དཀོན་མཆོག་དཀོར་ལས་སྦྱིན་དང་ལེན། །ཡང་དག་
འཇོག་རྫས་ཁ་ཏོན་པར་སྦྱིན་ཏེ། །ལས་དང་པོ་ཡི་ལྟུང་བ་རྣམ་པ་བརྒྱད། །འདི་དག
འཇམ་དབྱངས་ཀླུ་སྒྲུབ་ཞབས་དང་ནི། །ཞི་བ་ལྷ་སོགས་ཟབ་མོ་ལྟ་བརྒྱུད་ཀྱི། །
བཞེད་པ་ནམ་སྙིང་མདོ་དང་བསླབ་བཏུས་ཀྱི། །ལུགས་ཀྱི་དགག་པའི་བསླབ་བྱ་ཡིན་

12
 སྟག་ལུང་སྡོམ་གསུམ་བསྡུས་པ་
པས་སྤང་། །འཇུག་པའི་བསླབ་བྱ་ཕ་རོལ་ཕྱིན་པ་དྲུག །ལྔ་ནི་ཐབས་ཏེ་དྲུག་པ་ཤེས་
རབ་ཡིན། །ཕྱི་དང་ནང་གི་དངོས་ལ་མ་ཆགས་ཤིང་། །ཚུལ་བཞིན་དམ་ཆོས་སྨྲ་བ་
སྦྱིན་པའི་མཆོག ། ཚངས་པར་སྤྱོད་ཅིང་དགེ་བའི་ཆོས་ཀུན་སྒྲུབ། །གཞན་གྱི་དོན་
ལ་གཞོལ་བ་ཚུལ་ཁྲིམས་མཆོག །གཞན་གྱིས་འཚེ་དང་ཆོས་ཕྱིར་དཀའ་སྤྱད་
བཟོད། །ཆོས་ཉིད་ཟབ་མོས་མི་དངངས་བཟོད་པའི་མཆོག །དམ་བཅའ་དེ་སྒྲུབ་
ཚོགས་གཉིས་ལེགས་སྤྱད་ཀྱིས། །ངོམས་པ་མེད་པར་བརྩོན་པ་བརྩོན་འགྲུས་
མཆོག །ཉོན་མོངས་བཅོམ་སྟེ་བླ་མའི་ཡོན་ཏན་སྒྲུབ། །ཞི་ལྷག་ཟུང་འཇུག་སྒོམ་པ་
བསམ་གཏན་མཆོག །རིག་པའི་གནས་ལྔ་དག་ལ་ལེགས་བསླབ་ཅིང་། །བདག་
མེད་རྣམ་གཉིས་རྟོགས་པ་ཤེས་རབ་མཆོག །
བྱམས་པ་ཐོགས་མེད་ཞབས་དང་གསེར་གླིང་པ། ། ལ་སོགས་རྒྱ་ཆེན་སྤྱོད་
གཞུང་མཁས་པ་རྣམས། །འཇུག་པའི་སེམས་ཀྱི་དགག་པའི་བསླབ་བྱ་ལ། །རྙེད་
ད་
བཀུར་ཆེད་དུ་བདག་བསྟོད་གཞན་སྨོད་དང་། །སྡུག་ཅིང་མགོན་མེད་ཆོས་ནོར་མི་
སྦྱིན་འདོར། །ནོངས་པ་བཤགས་ཀྱང་མི་ཉན་ཁྲོ་ཞིང་བརྡེག །ཐེག་པ་ཆེ་སྤོང་ལལྟར་ར་
སྣང་ཆོས་སྟོན་ཏེ། །རྩ་བའི་ལྟུང་བ་བཞིའམ་བརྒྱད་དུ་འཇོག །དཀོན་མཆོག་
གསུམ་ལ་དུས་གསུམ་མི་མཆོད་སོགས། །དགེ་བ་ཆོས་སྡུད་དང་འགལ་སོ་བཞི་
དང༌། །སེམས་ཅན་དོན་བྱེད་དང་འགལ་བཅུ་གཉིས་ཏེ། །སྡོམ་པའི་ཉེས་བྱས་ཞེ་
དྲུག་སྤོང་ཞེས་བཞེད། །ཡན་ལག་ལྟུང་བ་བརྒྱད་ཅུ་ཐམ་པ་དང་། །ཕྱོགས་མཐུན་
སྤོང་ཚུལ་བརྒྱུད་པ་གཉིས་ཀ་མཐུན། །གོང་གི་ཚུལ་ཁྲིམས་ཕ་རོལ་ཕྱིན་སྐབས་

13
དེ་བཞིན་གཤེགས་པའི་འདུལ་བའི་སྐབས་
ཀྱི། །སེམས་གནས་བྱེད་པ་སྡོམ་པའི་ཚུལ་ཁྲིམས་ནི། །ཐུན་མོང་སོ་ཐར་བསླབ་
དགེ་སློང་སོགས། ཚིགས་གང་ཡིན་པའི། །བསླབ་བ་བྱ་ཐེག་ཆེན་སེམས་ཀྱིས་ཟིན་པ།
བསྲུང་། །ཐུན་མོང་མིན་པ་གོང་བསྟན་རྩ་བ་དང་། །ཡན་ལག་ཉེས་པ་རྣམ་པར་
སྤོང་བ་སྟེ། །རང་གི་རྒྱུད་ཀྱི་ཆོས་རྣམས་སྨིན་བྱེད་པ། །དགེ་བ་ཆོས་སྡུད་ཉེར་
གནས་ཆོས་བཅུ་དང་། །ཐོས་བསམ་སྒོམ་དང་དབེན་པར་དགའ་སོགས་ཏེ། །
སེམས་ཅན་དོན་བྱེད་དགེ་བའི་གྲོགས་བགྱིད་སོགས། །བཅུ་གཅིག་པོ་ཡིན་ལུས་
ངག་ཡིད་གསུམ་གྱིས། །གཞན་དང་རང་ཉིད་ཉམས་པར་མི་འགྱུར་སླད། །འདུ་
བྱེད་མ་དག་སྤངས་ཏེ་དག་པར་གནས། །གཞན་མོས་དགའ་བར་འགྱུར་བ་ལུས་
ཀྱིས་སྤྱད། །ངག་གིས་ཚིག་འཇམ་སྙན་ཞིང་རན་པར་སྨྲ། །ང་དང་ང་ཡིར་མེད་ཞི་
སེམས་ཀྱིས་གཟུང་། །རྒྱས་པར་ཐར་པའི་རྒྱན་དང་ཁོ་བོ་ཡིས། །སྦྱར་བའི་སྡོམ་
གསུམ་རྒྱས་བསྡུས་གཉིས་སུའང་གསལ། །ཉམས་ལེན་བློ་སྦྱོང་རྩ་ཚིག་ནང་ཡོད་
ལྟར། །ཤེས་ནས་སྤང་བླང་ཚུལ་བཞིན་བགྱིད་འཚལ་ལོ། །ཞེས་པ་བྱང་ཆུབ་
སེམས་དཔའི་འདུལ་བའི་སྐབས་ཏེ་གཉིས་པའོ།། །།།།
༈ དཀྱིལ་འཁོར་ཡོངས་ཀྱི་རྒྱས་གདབ་གཅིག་པུ་པ། །ལྷ་སྔགས་ཏིང་
འཛིན་ཀུན་གྱི་རང་བཞིན་མཆོག །དཔལ་ལྡན་ཨེ་ཝཾ་ཟུང་འཇུག་སྡོམ་པའི་བདག །
བླ་མར་ཕྱག་བགྱིད་སྔགས་སྡོམ་བསླབ་བྱ་བཤད། །མཚན་ཉིད་ཀུན་ལྡན་རྡོ་རྗེ་སློབ་
དཔོན་ལས། །སྨིན་བྱེད་དབང་དང་གྲོལ་བྱེད་ལམ་ནོད་དེ། །ལུས་ངག་ཡིད་གསུམ་
ཐབས་ཤེས་ཟུང་འཇུག་གི། །སྡོམ་པས་བསྡམས་པ་སྔགས་སྡོམ་ཡིན་པར་
བསྒྲགས། ། བླ་མ་ལ་གུས་བདེ་གཤེགས་བཀའ་ལ་བརྟེན། །སྤུན་ལ་རབ་མཛའ་

14
 སྟག་ལུང་སྡོམ་གསུམ་བསྡུས་པ་
སྨོན་འཇུག་བྱང་སེམས་གཟུང་། །ཀུནྡ་བརྟན་ཅིང་རིས་མེད་ཆོས་ལ་གུས། །སྨིན་
ལ་གསང་བསྟན་རང་ལུས་ལྷ་སྐུར་བལྟ། །དག་པར་ཡིད་ཆེས་གདུག་པ་ཅན་ཚར་
གཅད། །གཉུག་མའི་དོན་བསྒོམ་དད་ལྡན་ཐབས་ཀྱིས་བཀྲི། །དམ་རྫས་ལ་མོས་
བུད་མེད་མི་སྨད་པས། །རྩ་ལྟུང་ཁེགས་ཤིང་དམ་ཚིག་ལྡན་པར་འགྱུར། །ཁྱབ་བྱེད་
བདེན་གཉིས་སེམས་བསྐྱེད་གཞིར་བྱས་ཏེ། །གསུམ་ལ་སྐྱབས་འགྲོ་ཚུལ་ཁྲིམས་
རྣམ་གསུམ་འཛིན། །ཐུགས་གསུང་སྐུ་དང་བླ་མའི་དམ་ཚིག་བསྟེན། །ཟང་ཟིང་མི་
འཇིགས་ཆོས་དང་བྱམས་སྦྱིན་བཏང་། ། ཕྱི་ནང་གསང་བ་ཐེག་པའི་དམ་ཆོས་
གཟུང་། །མཆོད་བསྟོད་བྱ་ཞིང་ལས་ཚོགས་བསྒྲུབ་པ་རྣམས། །རིགས་ལྔའི་དམ་
a ביה
ཚིག་དེ་ཟློག་ཕས་ཕམ་ཡིན། །མ་རིག་སྲོག་རླུང་རྣམ་རྟོག་ཚར་བཅད་ཅིང་། །བླ་
མེད་བྱང་ཆུབ་རང་སྟོབས་ཉིད་ཀྱིས་བླང་། །ལས་ཆོས་དམ་ཚིག་ཕྱག་ཆེན་རྟག་ཏུ་
བསྟེན། །གདུལ་དཀའ་རིམ་གྱིས་བཀྲི་ཕྱིར་དྲང་དོན་བཤད། །འདོད་ཡོན་རང་
བཞིན་མེད་པར་ཤེས་པར་བྱ། །ཤེས་རབ་ཕ་རོལ་ཕྱིན་ལ་མོས་པར་བྱ། །བརྟུལ་
ཞུགས་ཉེར་ལྔ་ཡན་ལག་ལྟུང་བ་བརྒྱད། །ལས་དང་པོ་ཡི་ལྟུང་བ་བཅོ་ལྔ་དང་། །
ཕྱོགས་མཐུན་བདུན་རྣམས་ཤེས་པས་སྤང་བར་བྱ། །མདོར་ན་རྡུལ་ཚོན་ཆོས་འབྱུང་
ཀུན་རྫོབ་དང་། །དོན་དམ་བྱང་སེམས་དཀྱིལ་འཁོར་རྣམ་པ་བཞིར། །བུམ་གསང་
ཤེར་ཡེ་བཞི་པའི་དབང་ཐོབ་ནས། །བསྐྱེད་པའི་རིམ་དང་བདག་བྱིན་རླབས་པ་
དང་། །དཀྱིལ་འཁོར་འཁོར་ལོ་ཕྱག་རྒྱ་ཆེ་བསྒོམ་པས། །སྤྲུལ་ལོངས་ཆོས་དང་ངོ་
བོ་ཉིད་སྐུ་བསྒྲུབ། །རྡོ་རྗེ་ཐེག་པ་མངོན་སུམ་ལམ་པ་སྟེ། །ཚེ་འདི་ཉིད་ལ་མཆོག
སྒྱུ
དངོས་གྲུབ་པར་བྱེད། །དེ་དག་རྣལ་འབྱོར་བླ་མེད་དམ་ཚིག་སྟེ། །འོག་མ་བྱ་སྤྱོད་

15
དེ་བཞིན་གཤེགས་པའི་འདུལ་བའི་སྐབས་
རྣལ་འབྱོར་རྒྱུད་གསུམ་དུ། །དབང་དང་ལམ་རིམ་དམ་ཚིག་སྤྱོད་པ་སོགས། །ཐ་
དད་མི་འདྲའི་དབྱེ་བ་སོ་སོར་ཡོད། །རྒྱས་པར་རིག་འཛིན་སྡེ་སྣོད་དགོངས་འགྲེལ་
བཅས། །འགྱུར་རོ་ཅོག་དང་བོད་ཡུལ་གངས་ཅན་གྱི། །རྡོ་རྗེ་འཛིན་དབང་རྣམས་
ཀྱི་གཞུང་བལྟ་ཞིང་། །ཉེར་མཁོ་སྔགས་སྡོམ་རྒྱས་བསྡུས་གཉིས་སུའང་གསལ། །
མདོར་ན་སོ་ཐར་སྡོམ་པའི་བསླབ་བྱ་ཀུན། །སྡིག་སྤོང་དགེ་སྒྲུབ་སེམས
རྒྱུད་དུལ་བར་འདུས། །བྱང་སེམས་སྡོམ་པའི་བསླབ་བྱ་ཐམས་ཅད་ཀྱང་། །
།རྡོ་རྗེ་ཐེག་པའི་དམ་ཚིག་
སེམས་བསྐྱེད་ལྡན་པས་རྣམ་དཀར་སྒྲུབ་ལ་འདུས།
ཐམས་ཅད་ཀྱང་། །བླ་མ་ལ་གུས་རིམ་གཉིས་སྒོམ་པར་འདུས། །འགྲོ་བའི་མགོན་
པོ་ཕག་མོ་གྲུ་པ་དང་། །འཇིག་རྟེན་དབང་ཕྱུག་ཐང་པ་ཆེན་པོ་སོགས། ། སྡེ་སྣོད་
གསུམ་དང་རྒྱུད་སྡེ་བཞིའི་ཉམས་ལེན། །ཀུན་རྫོབ་བྱང་ཆུབ་སེམས་དང་ཡི་དམ
ལྷ། །བླ་མའི་རྣལ་འབྱོར་ཕྱག་རྒྱ་ཆེན་པོ་དང༌། །བསྔོ་བ་རྣམ་ལྔར་འདུས་པ་
དགོངས་པ་གཅིག །དེ་ལྟར་བཤད་རྣམས་དད་ཤེས་དམ་ཚིག་གི། །ནོར་ཅན་ཁྱོད་
ཀྱིས་ལེགས་པར་ཉམས་སུ་ལོངས། །བཀའ་བརྒྱུད་བསྟན་མཆོག་འཛིན་སྐྱོང་སྤེལ་
བ་ཡིས། །རང་གཞན་དོན་གཉིས་གྲུབ་པའི་དགེ་ལེགས་སྤྱོན། །
ཞེས་ལྷག་པ་ཚུལ་ཁྲིམས་ཀྱི་བསླབ་པ་གཙོ་བོར་སྟོན་པའི་འདུལ་བའི་སྡེ་སྣོད་
ཀྱི་བརྗོད་བྱ་དགེ་སློང་གི་བསླབ་བྱ་ལས་བརྩམས་ཏེ་སྡོམ་པ་གསུམ་ཀའི་དགག་སྒྲུབ
ཀྱི་བསླབ་པ་དང་། དམ་ཚིག་གི་སྙིང་པོ་ངེས་པར་བསྟན་པ་ཚིགས་སུ་བཅད་པ་བརྒྱ་
རྩ་བརྒྱད་ཀྱི་ཕྲེང་བ་ཞལ་གདམས་སུ་སྤེལ་བ་འདི་ཡང་། བསྐུལ་བ་པོ་དབོན་པོ་ངག་
དབང་ཡེ་ཤེས་གཙོ་བོར་གྱུར་པའི་སློབ་མ་དག་ལ་ཕན་པར་བསམ་སྟེ། སྟག་ལུང་པ་

16
 སྟག་ལུང་སྡོམ་གསུམ་བསྡུས་པ་
དགེ་སློང་ངག་དབང་རྣམ་རྒྱལ་གྱིས། ལུས་བྲོ་ནད་ཀྱིས་གཙེས་པ་ཁྱད་དུ་བསད་དེ་
དོ་གལ་ཆེན་པོས། ཆུ་མོ་ཕག་གི་ལོ་ཟླ་བ་ལྔ་པའི་ཚེས་ཉེར་གཅིག་ལ་གྲུབ་པར་
དགེ་འཕེལ་ཆོས་རྫོང་གི་མཚམས་མལ་དུ་བྲིས་པ་དོན་དང་ལྡན་པར་གྱུར་ཅིག །
གངས་རིའི་ལྗོངས་འདིར་གྲྭ་ཟིའི་རིགས་འཁྲུངས་པའི། །ཡོན་ཏན་གཏེར་
མཛོད་མ་ཧཱ་པཎྜི་ཏ། །ཚུལ་ཁྲིམས་ཕུང་པོ་ངག་དབང་རྣམ་རྒྱལ་གྱི། །རིང་ལུགས་
འཇིག་རྟེན་གསུམ་འདིར་རྒྱལ་གྱུར་ཅིག། །།

17
༄༅། མགོན་པོ་སྟག་ལུང་པ་ཆེན་པོའི་རྡོ་རྗེའི་གསུང་གཞུང་དང་མན་ངག་གི་
མཐུས་ལེགས་པར་བཤད་པ་སྡོམ་པ་གསུམ་ལེགས་པར་གཏན་ལ་
དབབ་པའི་བསྟན་བཅོས་རྒྱལ་བའི་དགོངས་པ་རབ་ཏུ་
གསལ་བར་བྱེད་པ་ཞེས་བྱ་བ་
བཞུགས་སོ། །
སྡོམ་གསུམ་འབྲིང་པོའི་དབུ་ཕྱོགས་ལགས་སོ།།

18
༄༅། །རྒྱལ་བའི་དགོངས་པ་རབ་ཏུ་གསལ་བར་བྱེད་པ་ཞེས་བྱ་བའི་
བསྟན་བཅོས་ལས། སོ་ཐར་སྡོམ་གྱི་ཚོམས་ཏེ
དང་པོ་བཞུགས་སོ། །
༈ རྒྱལ་བ་ཐམས་ཅད་ཀྱི་མཁྱེན་བརྩེའི་མཛད་པ་ཕྲིན་ལས་གཅིག་ཏུ་
བསྡུས་པ་མཉམ་མེད་སྟག་ལུང་པ་ཆེན་པོ་བཀྲ་ཤིས་དཔལ་ཞེས། སྲིད་པ་གསུམ་ན་
སྙན་པར་གྲགས་པ་གང་དེའི་ཞབས་ཀྱི་པདྨ་ལ་མགོ་བོས་རབ་ཏུ་བཏུད་དེ་ཕྱག་འཚལ་
ཞིང་སྐྱབས་སུ་མཆིའོ། །བྱང་ཆུབ་ཀྱི་སྙིང་པོ་ལ་མཆིས་ཀྱི་བར་དུ་སྒྲིབ་མེད་ཡེ་ཤེས་
ཀྱི་གཟིགས་པས་རྟག་ཏུ་འཚོ་བ་དང་། རྣམ་པར་དཀར་བའི་བགྱི་བ་མཐར་ཕྱིན་པར་
བྱིན་གྱིས་བརླབ་ཏུ་གསོལ།
བཀྲ་ཤིས་ཤེས་བྱ་ཐམས་ཅད་མཁྱེན་ཅིང་གཟིགས། །མི་སློབ་ཟུང་འཇུག་
ཡེ་ཤེས་དཔལ་དང་ལྡན། །སྐུ་གསུང་ཐུགས་ཀྱི་རྡོ་རྗེ་དཀོན་མཆོག་གསུམ། །
བགྲང་ཡས་དཀྱིལ་འཁོར་ཀུན་གྱི་ཁྱབ་བདག་མཆོག །དེ་བཞིན་རྒྱ་མཚོ་ཉིད་ཀྱི་ཕྲིན་
ལས་གཟུགས། །བསླུ་མེད་གཏན་གྱི་སྐྱབས་གནས་སྟག་ལུང་པའི། །ཞབས་པད་
རྩིབས་སྟོང་འཁོར་ལོའི་མཚན་མ་ཅན། །བྱང་ཆུབ་བར་དུ་བདག་གི་སྤྱི་བོར་ཞོག།
རྩོམ་པར་དམ་བཅའ་བ། རྒྱལ་བའི་ཆོས་ཀྱི་འཁོར་ལོའི་བཅུད། །སོ་སོ་ཐར་དང་བྱང་ཆུབ་
སེམས། །རིག་འཛིན་ནང་གི་སྡོམ་པ་གསུམ། །རྣམ་པར་བཞག་པ་ངེས་བསྟན་
བྱ། །ཁེངས་སྐྱུང༌། སྔོན་མེད་ལེགས་བཤད་གསར་པའི་སྐྱེས། །བློ་དམན་བདག་འདྲའི་
རྩོམ་ཕོད་མིན། །བཀའ་དང་དགོངས་འགྲེལ་ཚད་མའི་དོན། །རང་གིས་མཐོང་ཞིང་

19
སོ་ཐར་སྡོམ་གྱི་ཚོམས་
ཐོས་པའི་ཆ། །མཁས་རྣམས་ཀྱིས་ཀྱང་མི་ཁྲེལ་ཞིང་། །བློ་གྲོས་ཆུང་ངུས་རྟོགས་
པར་སླ། ། རྒྱུད་ལ་སྦྱོར་ཚེ་འཇུག་བདེ་བ། །ད་ལྟའི་དུས་དང་འཚམ་པར་བརྗོད། །
སྐྱོབ་པ་ཐང་པ་ཆོས་རྗེའི་ཞལ་སྔ་ནས། །རང་བཞིན་བཅས་དང་འཇིག་རྟེན་གྱི། །
ཁ་ན་མ་ཐོ་རྣམ་གསུམ་པོ། །རང་རིག་འོད་གསལ་གྱི་ངང་དུ་དག །འདི་ཉན་ཐོས་
ཚུལ་ཁྲིམས་སྡོམ་པ་ཡིན། །ཞེས་གསུངས་དོན་འདི་ལེགས་བཤད་བྱ། །
༈ རྐང་པ་དང་པོ་གཉིས་ཀྱིས་ནི། །འདོད་ཁམས་རྟེན་ལ་ཉོན་མོངས་
ཀྱི། །ཀུན་ནས་བསླངས་པའི་ལུས་ངག་ལས། །གང་བྱས་བཅས་པ་ཡོད་མེད་
རྟེན། །གཉིས་ཀར་ཁ་ན་མ་ཐོ་བ། །འགྱུར་ལ་ཁྱད་པར་ཡོད་མིན་ཏེ། །མི་དགེ་བ་
ཉིད་ཡིན་ཕྱིར་རོ། །བྱ་བ་གཅིག་ལའང་ཕམ་སོགས་ཀྱི། ། ལྟུང་བའི་ཐ་སྙད་འཇོག་
མི་འཇོག །བཅས་པ་ཡོད་མེད་ལས་ཕྱེ་སྟེ། །ཁྱིམ་པས་མ་བྱིན་བླངས་པ་དང་། །
དགེ་སློང་གིས་དེ་བླངས་པ་བཞིན། །བཅས་པ་རྐྱང་པའི་མཚན་ཉིད་ནི། །རབ་ཏུ་
བྱུང་ལ་སྤྱིར་བཀག་ཅིང་། །དགེ་དང་ལུང་མ་བསྟན་གྱིས་ཀྱང་། །ཀུན་ནས་སློང་བ་
བྱུ
སྲིད་རྣམས་ཏེ། །སྐྱེ་གཅོད་ལྟུང་བ་ལྟ་བུའོ། །རང་བཞིན་དང་འབྲེལ་བཅས་པ་ནི། །
སྲོག་གཅོད་ཕམ་པ་ལྟ་བུ་སྟེ། །བཅས་རྐྱང་མེ་རེག་ལྟུང་བྱེད་སོགས། །བཅས་དང་
རརང་བཞིན་ལྟུང་བ་གཉིས། །འགལ་བ་མིན་ཏེ་དགེ་སློང་གི། །རྒྱུད་ཀྱི་མི་བསད་
ལྟུང་བ་དེ། །རྣམ་པར་སྨིན་པ་སྡུག་བསྔལ་བ། །འབྱིན་པའི་ཆ་ནས་རང་བཞིན་
དང་། །སྟོན་པའི་བཅས་པ་དང་འགལ་བའི། །ཆ་ནས་བཅས་པའི་ལྟུང་བར་
བཞག །དེས་ན་མུ་བཞི་རྩི་བ་འཐད། །བསླབ་གནས་ཕྲན་ཚེགས་ཕལ་མོ་ཆེ། །
ཁྱིམ་པ་དག་དང་མུ་སྟེགས་བྱེད། །འཕྱ་སོགས་འཇིག་རྟེན་མ་དད་རྒྱུ། །མཐོང་དང་

20
 སྟག་ལུང་སྡོམ་གསུམ་འབྲིང་པོ་
དྲིས་ཏེ་ཤེས་བྱས་ནས། །སྤོང་བར་བཅས་མང་དེས་ན་འདིར། ། ཁ་ན་མ་ཐོ་གསུམ་
དུ་བཞག །ཚིག་རྐང་གསུམ་པའི་བཀའ་བརྒྱུད་འདིའི། །ཁྱད་ཆོས་ཕྱག་རྒྱ་ཆེན་པོ་
དང་། །ཚུལ་ཁྲིམས་གཅིག་པའི་གནད་བསྟན་ཏེ། །དེ་བཞིན་ཉིད་དོན་མ་རྟོགས་
པས། །འགྲོ་རྣམས་བདག་ཏུ་འཛིན་པ་ཡིས། །ལས་བསགས་དེ་འབྲས་འཁོར་བར་
འཁྱམས། །སེམས་རྟོགས་བདག་འཛིན་དང་བྲལ་བས། །ཆགས་སྡང་མེད་པ་ཚུལ་
ཁྲིམས་ཡིན། །དེས་ན་དེ་གཉིས་མཚུངས་པར་གཅིག ཚུལ་ཁྲིམས་ལ་བརྟེན་ནས་ཕྱག་ཆེན་
རྟོགས་པ་སྐྱེ་བ་དང་། དེ་ཇི་ཙམ་སྐྱེས་པས་ཚུལ་ཁྲིམས་གཅེས་སྤྲས་མཛད་པ་བཀའ་བརྒྱུད་ཀྱི་ཁྱད་ཆོས་སོ།། །
ཕན་ཚུན་འབྲེལ་དང་བྱེད་ལས་དང༌། །གཤིས་བབ་སྟོང་པར་གཅིག་པ་ཡི།… ཉོན་
མོངས་པས་དབེན་པ་ཕྱག་རྒྱ་ཆེན་པོ་དང་ཚུལ་ཁྲིམས་གཉིས་ཀའི་ ། རྒྱུ་མཚན་རྣམ་པ་བཞི་ལྡན་
བསྟན། །བཞི་པས་འདུལ་བ་རྒྱ་མཚོའི་གནད། །སྡིག་པ་ཅི་ཡང་མི་བྱ་ཞིང་། །
དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་འདུལ། །འདི་ནི་
སངས་རྒྱས་བསྟན་པ་ཡིན། །ཞེས་བ་
བསྡུས་ཐུབ་བསྟན་སྐྱོན་མེད་དུས། །སོ་ཐར་མདོ་
ཡི་འདོན་པ་ཡང་། །དེ་ཙམ་ཁོ་ནས་སྐབས་ཀྱི་དོན། །གྲུབ་པར་བཤད་ལྟར་སྤང་།
རང་བཞིན་བཅས་དང་འཇིག་རྟེན་གྱི་ཁ་ན་མ་ཐོ་བ། བྱ་གསུམ། །རང་རིག་འོད་གསལ་དགེ་བ་
དང་རང་སེམས་འདུལ་བས་བསྟན་པ་ཏིང་འཛིན་རྒྱལ་པོ་ལས། ཏིང་འཛིན་རྒྱལ་པོ་སྟོང་ཉིད་འདི་བསྒོམ་པས། །
ཚུལ་ཁྲིམས་དག་པའི་འགོ་ལ་དེ་འདུག་སྟེ། །ཆོས་རྣམས་རང་བཞིན་སྟོང་པར་མཉམ་བཞག་ནས། །བྱིས་པ་མི་
རིག་བརྩོན་པར་མི་ཤེས་སོ།། ངང་དག་པ། །ཆོས་འདུལ་སྙིང་པོ་ཡིན་པར་བསྟན། །དེ་
ལྟར་ལུས་ནི་མདོར་
ང་བསྟན་ནས།
༈ ཡན་ལག་རྒྱས་པར་བཤད་པ་ལ། །མངོན་པར་མཐོ་དང་ངེས་ལེགས་

སོ་ཐར་སྡོམ་གྱི་ཚོམས་21
ཀྱི། །དོན་རྣམས་ཐམས་ཅད་སྒྲུབ་བྱེད་པ། །ལྷག་པའི་ཚུལ་ཁྲིམས་གཏན་ལ་
འབེབས། །ཉོན་མོངས་ལས་དང་སྡུག་བསྔལ་གྱི། །ནད་ཆེན་གསོ་བའི་སྨན་ཆེན་
པོ། །འཕགས་པའི་བདེན་པ་བཞི་པོ་དག ། ཡང་དག་ཇི་བཞིན་རྟོགས་བྱེད་པ། །
རྒྱལ་བའི་ཆོས་འཁོར་མ་ལུས་པའི། །གཞི་དང་རྩ་བ་གཅིག་གྱུར་པ། །ཐུན་མོང་
ཐེག་པའི་བསྟན་པ པ་དངོས། །དམ་ཆོས་འདུལ་བ་བ་ཉིད་ཡིན་ཏེ། །དེ་ལའང་རྣམ་པ་
གཉིས་སུ་བསྟན། །བརྗོད་བྱ་དོན་གྱི་འདུལ་བ་ནི། །ལྷག་པའི་ཚུལ་ཁྲིམས་འཁོར་
བཅས་ལ། །རྗོད་བྱེད་ཚིག་གི་འདུལ་བ་ནི། །རྒྱལ་དང་མདོ་མངོན་ལས་དཀོན་
ཅིང་། །སྟོན་དང་བསྟན་པ་གཅིག་གྱུར་པ། །རྩ་ལུང་སོ་སོར་ཐར་པ་གཉིས། །
བཤད་ལུང་གཞི་དང་རྣམ་འབྱེད་ཕའི་ལུང་རྣམ་འབྱེད་ལས་ཕའི་ཁྲིམས་ཉིས་བརྒྱ་ལྔ་བཅུ་རྩ་
གསུམ། མའི་རྣམ་འབྱེད་ལས་མའི་ཁྲིམས་སུམ་བརྒྱ་དྲུག་ཅུ་སྟོན། དང་། །ཕྲན་ཚེགས་གཞུང་ངམ་
རྣམ་འབྱེད་གཉིས་ཀའི་དོན་ཞིབ་ཏུ་འཆད་པའི་འགྲེལ་པ་ཡིན་ནོ།། སྡེ་བཞི་བཀའ། །དགོངས་
འགྲེལ་ཕ་མའི་མདོ་རྩ་ བསྟན་བཅོས་དག་ཡིན་ནོ། །ཐར་པའི་ཐབས་ཀྱི་སྡོམ་
པའམ། །གང་དང་གང་གིས་བསྲུངས་པ་དེ། །སྡིག་ལས་སྒོས་ཐར་བྱེད་ཕྱིར་
དང་། །ཐོབ་པའི་སྐད་ཅིག་དང་པོའི་ཚེ། །སྡོམ་མེད་གནས་སྐབས་ལས་ཐར་
ཕྱིར། །དང་པོ་ཐར་པ་ཞེས་བྱ་ལ། །དེ་ནི་སོ་སོར་ཐར་པ་དང་། ། སོ་ཐར་ཤཱི་ལ་
ཞེས། སྡོམ་པ་གཉིས་ཀ་སྟེ། །སྐད་ཅིག་གཉིས་པ་ཚུན་ཆད་ནི། ། ཕྱི་མ་ཁོ་ན་སྒྲ་
བཤད་ཀྱང་། །དེ་ཡི་དབང་དུ་བྱས་པར་འདོད། །ཉོན་མོངས་ཚད་པས་གདུང་བ་
དག །བསིལ་བར་བྱེད་པ་ཚུལ་ཁྲིམས་ཏེ། །མཁས་པས་བསྔགས་ཕྱིར་ལེགས་
སྤྱད་དང་། །བྱ་བའི་རང་བཞིན་གྱི་ནི་ལས། །ལུས་ངག་ཡང་དག་སྡོམ་པས་

22
 སྟག་ལུང་སྡོམ་གསུམ་འབྲིང་པོ་
སསམ། །འཆལ་ཚུལ་སྡོམ་ཞིང་ལས་གསུམ་ཆར་གྱི་མ་ཚང་བ་ཁ་སྐོང་བ། འགོག་བྱེད་
པའི། ། ཆུ་ལོན་ལྟ་བུར་གྱུར་པས་སོ། །ཆོས་འདི་འདོད་པ་ན་སྤྱོད་པའི། །ལུས་ངག་
གང་རུང་དུ་གཏོགས་པའི། །ཉེས་སྤྱོད་སྡོམ་པའི་ཚུལ་ཁྲིམས་གང་། །ཤི་འཕོས་
གྱུར་པས་གཏོང་བ་ནི། །སོ་ཐར་སྡོམ་པའི་མཚན་ཉིད་དེ། །ཟུར་གྱིས་ཕྱི་རོལ་ཚུལ་
ཁྲིམས་དང་། །བྱང་སྡོམ་བསམ་གཏན་ཟག་མེད་བསལ། །ངོ་བོ་བྱེ་བྲག་སྨྲ་བ་
རྣམས། །རྣམ་པར་རིག་བྱེད་
ད་གཟུགས་དང་ནི། །རིག་བྱེད་མིན་པའི་གཟུགས་
གཉིས་ཀ །ཡོད་པར་འདོད་དེ་དེ་ཡི་ཚུལ། །སེམས་ཀྱི་དབང་གིས་ལུས་དབྱིབས་
དང་། །ངག་གི་སྒྲས་ནི་ཀུན་སློང་སེམས། །གཞན་ལ་རིག་པར་བྱེད་པས་ན། །
རིག་བྱེད་ཀྱི་ནི་གཟུགས་ཡིན་ལ། །རིག་བྱེད་མ་ཡིན་པ་ཡི་གཟུགས། །གཡེངས་
དང་སེམས་མེད་སྙོམས་འཇུག་ འདུ་ཤེས་མེད་པའི་སྙོམས་འཇུག་དང་། །འགོག་པའི་སྙོམས་
འཇུག ། གཉིས། ། མ་ཡེངས་སེམས་དང་བཅས་སོགས་ཀྱི། །གནས་སྐབས་ཀུན་
ཏུ་རྒྱུན་ཆགས་སུ། ། ཡོད་པ་འབྱུང་བཞི་རྒྱུར་བྱས་པ། མཐོང་ཡུལ་དུ་མེད་པས། །བསྟན་མེད་
ཐོགས་པ་མེད་པ་འོ། །མདོ་སྡེ་པ་ཡིས་སེམས་པའི་ཆོ་ག་རྣམས་སྔོན་དུ་བཏང་ནས་ཁས་བླངས་
པས་ལུས་ངག་སྡོམ་པར་བྱེད་པའི། སེམས་ཀྱི་རྒྱུད། གཞན་དང་གཞན་དུ་སྐྱེ་བ་ནི། །ཡོངས་སུ་འགྱུར་
བའི་ཁྱད་པར་མཇུག་ཐོག་འབྲས་བུ་སྐྱེད་ནུས་པ་ནི་ཡོངས་སུ་གྱུར་པ་གཞན་ལས། ལ། །སེམས་
ཙམ་ ལུས་ངག་གི། སློང་བའི་སེམས་པ་རྣམ་པར་དགེ་བ། །ས་བོན་བག་
ཆགས་ རྒྱུས་མ་བཅོས་པ་དང་། བཅས་ལ་འདོད། །
༈ དབྱེ་བ་དགེ་བསྙེན་ཕ་མ་གཉིས། །དགེ་ཚུལ་ཕ་མ་དགེ་སློབ་མ། །

སོ་ཐར་སྡོམ་གྱི་ཚོམས་23
དགེ་སློང་ཕ་མ་བསྙེན་གནས་བརྒྱད། །རྫས་རིགས་སྒོ་ནས་དགེ་བསྙེན་དང་། །
བསྙེན་གནས་དགེ་ཚུལ་དགེ་སློང་བཞི། །སྤོང་བ་བཞི་དང་བདུན་གྱིས་གཉིས། །
འོད་ལྡན་ལས་བཤད་དོ།།
༈ དགེ་བསྙེན་ནང་ཚན་སྐྱབས་གསུམ་འཛིན། །སྣ་གཅིག་སྣ་འགའ་ཕལ་
ཆེ་དང་། །ཡོངས་རྫོགས་ཚངས་སྤྱོད་གོ་མི་བདུན། །ཚིག་གསུམ་རིམ་གྱིས་ནོད་ཚེ་
ཡང་། །
།དེ་དེ་ཡི་རྒྱུད་ལ་རྫས་ཐ་དད། །མ་འདྲེས་དོང་རྩེ་བརྩེགས་པ་ལྟར། ། ཡོད་དེ་
སྲོག་གཅོད་སྤོང་གསུམ་སོགས། །ཚོགས་བསགས་རྒྱུད་སྨིན་ཚེགས་ཆུང
དུས། བསྙེན་པར། །རྫོགས་པ་དང་དེ་ལྟ་མིན་པའི་ཕྱིར། །
༈ ལེན་ཆོག་སྔོན་དང་ད་ལྟ་གཉིས། །དང་པོ་རང་བྱུང་སྟོན་པ་སངས
རྒྱས། མཁན་སློབ་མེད། །ངེས་འཇུག་ ལྔ་སྡེ་བཟང་པོ། ཚུར་ཤོག་ཤཱ་རིའི་བུ། ཁས་
བླང་འོད་སྲུང་ཆེན་པོ་སྟོན་པར། དང་། །དྲི་བས་མཉེས་ལེགས་སྦྱིན། དང་ལྕི་ཆོས་
སྤྱོང་། སྐྱེ་རྒུའི་བདག་མོ། །ཕོ་ཉ་མཆོད་སྦྱིན་མ། སྐྱབས་གསུམ་ཁས་ལེན་བཟང་
སྡེའི་ཚོགས་དྲུག་ཅུ། པ། དགེ་འདུན་འདུལ་སྡེ། །གསོལ་བ་དང་ལས་གསུམ་སྟེ། བཞིའི་ལས་ཀྱིས་
གཅིག་ཅར་དུ། །རབ་བྱུང་བསྙེན་པར་རྫོགས་ཏེ་བཅུ། །
གཉིས་པ་ད་ལྟའི་ཆོ་ག་ལ། །སྐྱབས་འགྲོ་བརྩམས་པའི་དགེ་བསྙེན་དུ། །
གྱུར་ལ་བསླབ་པའི་གནས་ལྔ་སྦྱིན། །ཞུ་དང་མཁན་པོར་གསོལ་བ་གདབ། ། སྐྲ་
བྲེག་ཡོ་བྱད་བསྩལ་བྱ་ཞིང་། །མཚན་བརྟག་པ་རྣམས་དང་པོར་བྱ། །རྟགས་དང་
བསམ་པ་མིང་བརྗེས་ཏེ། །རབ་བྱུང་དགེ་ཚུལ་ཉིད་དུ་བསྒྲུབ། །དུས་གོ་བྱས་ཏེ་

24
 སྟག་ལུང་སྡོམ་གསུམ་འབྲིང་པོ་
བསླབ་པ་བརྗོད། །རྫོགས་པ་ ངེས་ཚིག ། མྱ་ངན་ལས་འདས་པ། །དེ་དང་ཉེ་བར
གྱུར་པས་ན། །བསྙེན་པར་རྫོགས་པ་ཞེས་བྱ་ཞིང་། །དགེ་བ་མྱང་འདས་ཚོལ་བས་
སམ། །དགེ་བ་སློང་དང་ཟས་སློང་དང་། །ཉེ་བར་ཞི་དང་ཆགས་སྤོང་དང་། །
ལེགས་པར་འཚོ་དང་ལམ་ཞུགས་དང་། །ཡིད་འོང་ཕྱིར་ན་དགེ་སློང་ཞེས། །བྱ་བ་
དེ་སྒྲུབ་ཆོ་གའི་རིམ། །སངས་རྒྱས་སྒྲུབ་དང་ལུང་གི་ཆོས། །གྲངས་ཚང་ཁ་སྐོང་
ཆོས་ལྡན་ཞིང་། ། མི་མཐུན་གཉིས་བྲལ་དགེ་འདུན་དང་། །བརྟན་མཁས་ཕན་
འདོགས་ཡན་ལག་ལྡན། །མཁན་པོ་གསང་སྟོན་ལས་བྱེད་ཀྱི། །སློབ་དཔོན་གཉིས་
1•
བཅས་དང་པོར་བྱ། །ཆོས་གོས་གསུམ་དང་ལྷུང་བཟེད་སྦྱིན། །བར་ཆད་བཞི་མེད་
སྤྲོ་བྱ་ཞིང་། །གསོལ་བྱ་གསང་སྟོན་ཞུ་བྱ་ཞིང་། །གསོལ་གདབ་གསོལ་བྱ་ནང་དུ་
དྲི། །བསྙེན་པར་རྫོགས་འདོད་མངོན་གྱུར་ལ། །གསོལ་བ་དང་ནི་བཞི་ཡི་ལས། །
ཚང་ལ་མ་ནོར་མ་འཁྲུགས་པས། །རྫོགས་བྱེད་དུས་གོ་གདམས་ངག་བརྗོད། །
༈ བུད་མེད་ལ་ནི་ཚིག་གཞན་པ། །དགེ་སློང་མ་ཞེས་བྱ་བ་དང་། །
གཉིས་ཀའི་དགེ་འདུན་ལས་རྫོགས་པའི། ། ཆོ་ག་ཡོད་ཀྱིས་འདིར་མ་བརྗོད། །ལུང་
དུ་སྔ་མ་མ་སོང་བར། །ཕྱི་མ་མི་བྱ་ཞེས་བསྟན་ཅིང་། །མདོ་སྡེ་སྔ་མ་མ་སོང་
བར། །རྫོགས་དེས་གཞན་གཉིས་ཞར་ལ་རྫོགས། །ཞེས་འབྱུང་ཉེས་མེད་ཕུན་
ཚོགས་དང་། ། སྐྱེ་ལ་ཉེས་བྱས་དབང་བྱས་སོ། །
༈ ལེན་དུས་ཀུན་སློང་སེམས་བསྐྱེད་ཀྱིས། །ཟིན་ན་ཐེག་ཆེན་སོ་ཐར་བཞེད། །
༈ ད་ནི་བསླབ་བྱ་རྣམས་འཆད་དེ། །དང་པོ་སྐྱབས་འགྲོའི་བསླབ་བྱ་
ལ༑ །འཇིག་རྟེན་ལྷ་ལ་ཕྱག་མི་བྱ། །སེམས་ཅན་རྣམས་ལ་གནོད་འཚེ་སྤང་། ། མུ་

སོ་ཐར་སྡོམ་གྱི་ཚོམས་25
སྟེགས་ཅན་དང་འགྲོགས་པ་མིན། །རྟག་ཏུ་སྐྱེས་བུ་དམ་པ་བསྟེན། །དམ་པའི་ཆོས་
ནི་གུས་པས་ཉན། །ཚུལ་བཞིན་ཡིད་ལ་བྱ་བ་དང་། །ཆོས་རྗེས་འབྲང་བའི་ཆོས་
བསྒྲུབ་ལ། །ད་བང་པོ་རྣམ་པར་མི་
མི་རྒོད་ཅིང་། །གོང་མའི་སྡོམ་པ་ཅི་ནུས་ལེན།
སེམས་ཅན་རྣམས་ལ་སྙིང་བརྩེ་བ། །དཀོན་མཆོག་མཆོད་ལ་བརྩོན་པ་སྟེ། །བྱེ་
བྲག་གི་གསུམ་སྤྱི་ཡི་བརྒྱད། །
༈ ཡོངས་རྫོགས་དགེ་བསྙེན་གྱི་རྩ་བ། །སྲོག་གཅོད་མ་བྱིན་ལེན་ལོག་
གཡེམ། །རྫུན་སྨྲ་བཞི་སྤོང་དེ་བཞི་ལས། །གཅིག་དང་གཉིས་དང་གསུམ་སྤོང་
ལ༑ ། སྣ་གཅིག་སྣ་འགའ་ཕལ་ཆེར་ཟེར། །
༈ མི་ཚངས་སྤྱོད་པ་རིལ་གྱིས་སྤོང་། །དེ་ལ་ཚངས་སྤྱོད་དགེ་བསྙེན་བརྗོད། །
༈ ཁྱིམ་པ་ཇི་སྲིད་འཚོའི་བར ར་དུ། །བསྙེན་གནས་ཡན་ལག་བརྒྱད་སྲུང་
བ༑ ། གོ་མིའི་དགེ་བསྙེན་ཡོངས་རྫོགས་ཀྱི། ཡན་ལག་དངོས་ནི་ཆང་སྤོང་བ། །
ཕྱོགས་མཐུན་མི་དགེ་ལྷག་མ་དྲུག །རྩ་བཞི་བྱུང་ན་བསྐྱར་ནས་བླང་། ། མི་མིན་
གསོད་སོགས་ལྔ་བྱུང་ན། །སྡོམ་ལྡན་གཅིག་གི་དྲུང་དུ་བཤགས། །ཕྱོགས་མཐུན་
ཡིད་ཀྱིས་བསྡམས་པས་སོ། །
༈ རྩ་བཞི་ཆང་དང་གར་ཕྲེང་སོགས། །མལ་སྟན་ཆེ་མཐོ་ཕྱི་དྲོའི་ཟས། །
ཡན་ལག་བརྒྱད་པོ་ཉིན་ཞག་གཅིག །སྤོང་བ་བསྙེན་གནས་སྡོམ་པའོ། །
༈ བར་མ་རབ་
བ་བྱུང་བླངས་པསས་ནི། །མཁན་པོར་གསོལ་བ་གདབ་པ་
དང༌། །ཁྱིམ་པའི་རྟགས་སྤང་རབ་བྱུང་རྟགས། །ཡང་དག་བླངས་གསུམ་མ
ཉམས་བྱ། །དགེ་ཚུལ་གྱིས་ནི་སྤང་བྱ་བ། །ལྡོག་པའི་ཚུལ་ཁྲིམས་སྲོག་གཅོད་

26
 སྟག་ལུང་སྡོམ་གསུམ་འབྲིང་པོ་
དང༌། །གཞན་གྱི་ནོར་འཕྲོག་མི་ཚངས་སྤྱོད། །རྫུན་དུ་སྨྲ་བ་རྣམས་ལ་འདིར། །
ཕམ་འདྲའི་ཉེས་བྱས་བཞི་ཞེས་གྲགས། །མྱོས་འགྱུར་གར་སོགས་ཕྲེང་སོགས་
དང་། །མལ་སྟན་ཆེ་མཐོ་ཕྱི་དྲོའི་ཟས། །དངུལ་ལེན་བཤགས་བྱའི་ཉེས་བྱས་
དྲུག །རྒྱས་པར་བླངས་འདས་སུམ་ཅུ་གསུམ། །ཉེས་མེད་བཅུ་གསུམ་པོ་ལས་
གཞན། །དགེ་སློང་དག་ལ་ལྟུང་བའི་ཆོས། །སོ་སོར་ཐར་པར་རྒྱས་བསྟན་དག །
དགེ་ཚུལ་ལ་ནི་ཉེས་བྱས་སྒྲས། །ཕྱོགས་མཐུན་ཡིད་ཀྱིས་བསྡམ་བྱ་འོ། །ཉམས་
ལེན་འཇུག་པའི་ཚུལ་ཁྲིམས་ལ། །རྒྱུ་རྐྱེན་མ་ཉམས་པ་ཉིད་དང་། །བསླབ་པ་
ཡོངས་སུ་སྦྱོང་པས་བསྲུང་། །སྡོམ་དང་བཤགས་དང་ཆད་ལས་ཀྱིས། །ཉམས་ན་
ཕྱིར་བཅོས་བྱ་བ་འོ། །
༈ ཕན་ཡོན་རྣམ་པ་བཅུ་གཟིགས་ནས། །ཆོས་འདུལ་བསླབ་པའི་གཞི་
བབཅས་པ། །བདེ་བར་གཤེགས་པའི་བསྟན་པ་ལ། །ཞུགས་རྫོགས་དགེ་སློང་བསླབ་
བྱ་ནི། །བཅས་པ་སྟོན་པའི་གསུང་གི་མཚམས། །རྣམ་པར་དག་པའོ་དེ་ལ་
ཡང་། །དགག་སྒྲུབ་གནང་གསུམ་རྗེས་བཅས་དགུ། །དགེ་བའི་བཤེས་གཉེན་
བསྟེན་པ་དང་། །རང་གི་བསམ་པ་ཕུན་ཚོགས་དང་། །བདེ་བར་གནས་པའི་རྐྱེན་
བསྟེན་དང་། །སྤང་བྱ་མི་མཐུན་ཕྱོགས་ཤེས་དང༌། །བསླབ་པ་ཡོངས་སུ་སྦྱོང་བ་
ཡི། ། སྒོ་ནས་བསྲུང་བ་རྣམ་པ་ལྔ། །གནས་ཀྱི་བླ་མའམ་མཁན་པོ་གཞན། །
ཁྲིམས་ལྡན་འདུལ་བའི་ཆོ་ག་ཤེས། །ནད་པར་སྙིང་བརྩེ་འཁོར་དག་པ། །ཆོས་དང་
ཟང་ཟིང་ཕན་འདོགས་བརྩོན། །དུས་སུ་འདོམས་ལ་བསྟེན་པར་བྱ། །གནས་པ་
སློབ་མ་བླ་མར་གུས། །ཁྲིམས་དང་ཀློག་དང་བསམ་གཏན་བརྩོན། །གྲིམ་ཞིང་

སོ་ཐར་སྡོམ་གྱི་ཚོམས་27
དུལ་ལ་བཟོད་ལྡན་ནོ། །ཆོ་ག་བཞིན་ད་དུ་གནས་བཅས་ཏེ། །དམིགས་པ་བསམ་མ་
གཏོགས་བྱ་བ་ཀུན། །ཞུ་ཞིང་བསྒོ་བ་བཞིན་དུ་བསྒྲུབ། །བསམ་པ་བླང་དོར་ལ་སྤྲོ་
བརྩོན། །དེར་གཟོབ་ལྷུར་ལེན་བག་ཡོད་དང་། །རང་གི་རྒྱུད་ལ་ལེགས་རྟོག་
པའི། །ཤེས་བཞིན་རྟག་ཏུ་བསྟེན་པར་བྱ། །མི་ཤེས་མ་གུས་བག་མེད་པ། །ཉོན་
མོངས་མང་བ་ཉེས་པའི་རྒྱུ། །རིགས་པས་སུན་འབྱིན་གཉེན་པོ་བསྟེན། །
༈ བདེར་གནས་རྐྱེན་ནི་གོས་སྨན་གནས། །སྦྱངས་ཡོན་ལྡན་ལས་གཞན་
པའི་གོས། །འཚོ་བའི་ཡོ་བྱད་བཅུ་གསུམ་སྟེ། །རུང་བའི་རྒྱུ་བདུན་གོས་དྲུག་
ལས། །སྣམ་སྦྱར་ཆེ་འབྲིང་ཐ་ཚད་དགུ། །སྣམ་ཕྲན་ཉེར་ལྔ་ཉེར་གསུམ་དང་། །
ཉེར་གཅིག་པ་གསུམ་གླེགས་བུ་ནི། །ཕྱེད་དང་ལྔར་བྱས་ཆེ་ཚད་གསུམ། །བཅུ་
དགུ་བཅུ་བདུན་བཅོ་ལྔ་པ། །ཕྱེད་དང་བཞི་བྱས་འབྲིང་ཚད་གསུམ། །བཅུ་གསུམ་
བཅུ་གཅིག་དགུ་པ་དག །ཕྱེད་གསུམ་པར་བྱས་ཐ་ཚད་གསུམ། ཆེ་ཚད་ཞེང་ལ་གྲུ་
གསུམ་དང་། །སྲིད་དུ་ལྔའོ་ཞེང་ཕྱེད་གསུམ། །སྲིད་དུ་ཕྱེད་ལྔ་ཆུང་ངུ་འོ། །དེ་བར་
ཅི་ཡང་རུང་བ་འབྲིང་། ། བླ་གོས་ཆེ་འབྲིང་ཆུང་ངུའི་ཚད། །དེ་མཚུངས་སྣམ་
ཕྲན་བདུན་པ་དང་། །གླེགས་བུ་ཕྱེད་དང་གསུམ་པར་བྱ། །མཐང་གོས་ཚད་ཀྱང་
སྤྱིར་བཏང་སྟེ། །དམིགས་བསལ་ཞེང་དུ་ཁྲུ་དོ་དང་། །སྲིད་དུ་བཞི་པ་འཁོར་
གསུམ་ཁེབས། །སྣམ་ཕྲན་ལྔ་པ་གླེགས་བུ་ནི། །ཕྱེད་དང་གཉིས་པ་རུང་བའི་
ཚོན། ། སྔོན་པོ་བཙག་དང་ངུར་སྨྲིག་རྩིས། །ཁ་བསྒྱུར་ལེགས་པར་དྲུབ་པ་དང་། །
གཞན་ཡང་རྔུལ་གཟན་ཤམ་ཐབས་ནི། །གཉིས་གཉིས་གདོང་ཕྱིས་རྣག་གཟན་
དང་། །གཡན་དགབ་རས་ཆེན་སྐྲ་བཟེད་དང་། །གདིང་བ་སྲིད་དུ་ཁྲུ་གསུམ་མོ། །

28
 སྟག་ལུང་སྡོམ་གསུམ་འབྲིང་པོ་
མི་ཆོག་ཕྱེད་དང་དོ་བསྣན་ལ། །ཞེང་དུ་ཁྲུ་དོ་སོར་མོ་དྲུག །གླེགས་བུ་ཕྱེད་དང་
གཉིས་པ་འོ། །ལྷག་པའི་ཡོ་བྱད་དེ་འདྲ་བ། །ལྷག་པོ་རུང་བ་ཚད་ལྡན་མང་། །
མཁོ་བའི་ཡོ་བྱད་རབ་བྱུང་གི། །གོས་ཀྱི་རྣམ་པར་མ་དྲུབ་པ། །དཀར་པོ་ཁ་ཚར་
རབ
ཅན་ལ་སོགས། །ཁྲུ་གང་ཡན་དུ་ལོང་བ་འོ། །རུང་བ་བྱིན་རླབས་མི་རུང་བ། །
གཞན་གྱིར་བསྔོས་ལ་ཡིད་བརྟན་བྱ། །ཤམ་ཐབས་གྱོན་ནས་མཐའ་དག་བྱ། །བླ་
གོས་གཙང་མའི་སར་ཡིན་ཏེ། །སྣམ་སྦྱར་དགེ་འདུན་འདུས་པ་དང་། །ཟས་དང་
ཕྱག་བྱ་གྲོང་འཇུག་ཚེ། །བགོ་བྱ་གཞན་དུ་མ་ཡིན་ནོ། །མཐའ་འཁོབ་དག་ཏུ་ཀོ་
ལྤགས་ཀྱི། །མལ་སྟན་ལྷམ་གནང་དོམ་ལྤགས་ཀྱང་། །འབྲས་ཁྱོར་སུམ་ཅུ་སོ་
གཉིས་ནི། །ཤོང་བ་ལྷུང་ང་བཟེད་ཆུང་ཚད་དེ། །ཉིས་འགྱུར་ཤོང་བ་བ་ཆེ་ཚད་དང་། །
དེ་ཡི་བར་ནི་འབྲིང་ཡིན་ལ། །དབྱིབས་ལེགས་ཁ་དོག་གནག་པ་འོ། །
༈ རུང་བའི་སྨན་ནི་རྣམ་པ་བཞི། །བཟའ་བ་ལྔ་དང་བཅའ་བ་ལྔ། ། ལ་
སོགས་གཙོ་བོ་བཀྲེས་སེལ་བ། །གུང་ཚིགས་མ་ཡོལ་བར་བརྟེན་བྱ། །གང་ཡིན་དེ་
ནི་དུས་རུང་སྨན། །བྱིན་ལེན་བྱས་པ་ཟ་བའི་ཚེ། །ཆང་བུ་གསུམ་ནི་རིམ་བཞིན་
དུ། །སེམས་ཅན་སྤྱི་དང་འཕྲོག་མ་དང་། །གཞི་བདག་ལ་བསྔོ་བདག་དང་ཟས། །
ནད་པ་སྨན་དུ་བསམ་སྟེ་བསྟེན། །ཆུ་ཤིང་ལ་སོགས་བརྒྱད་ཀྱི་འབྲས། །ལས་སྦྱར་
བཏུང་བ་སྐོམ་པ་སེལ། །ཚག་བཙག་རུང་ཆུས་བསླད་པ་ནི། །ཉིན་མཚན་ཀུན་ཏུ་
ལོངས་སྤྱོད་རུང་། །གང་ཡིན་དེ་ནི་ཐུན་ཚོད་སྨན། །བུ་རམ་ཞུན་མར་ལ་སོགས་
པ༑ །རླུང་ནད་སེལ་བ་གཙོར་གྱུར་གང་། །དུས་ཐམས་ཅད་དུ་བསྟེན་བྱ་བ། །གང་
བུའི་ཟས་དེ་ཞག་བདུན་པ། །ཨ་རུ་ར་ལ་སོགས་པའི་སྨན། །ལྡན་འདུས་ནད་སེལ་

29
སོ་ཐར་སྡོམ་གྱི་ཚོམས་
སྡེ་ཚན་བརྒྱད། །ཇི་སྲིད་ནམ་འཚོའི་བར་བསྟེན་བྱ། །དེ་ནི་འཚོ་བཅང་ཡིན་ཤེས་
བྱ། །བྱིན་ལེན་མ་བྱས་ལག་ཉར་བླངས། །གསོག་འཇོག་བྱས་དང་ཞག་ལོན་
དང༌། །མཚམས་བཅོས་དག་ལ་བྱིན་རླབས་མིན། །
༈ གནས་མལ་བྱས་ཟིན་རྙིང་པ་ལ། །ཅི་བདེར་ལོངས་སྤྱོད་འགལ་བ་
མེད། །གསར་དུ་བརྩམ་ན་རང་དོན་དུ། །བདག་མེད་གསོལ་ཞིང་བསྟན་པའི་
གཞིར། །བརྩམ་རུང་རྩོད་པ་དང་བྲལ་བར། །ཚད་དང་ལྡན་པའི་ཁྲུ་ཕྱེད་དོ། །བདེ་
བར་གཤེགས་པའི་མཐོ་གང་སྟེ། །སྲིད་དུ་བཅུ་གཉིས་ཞེང་དུ་བདུན། །དེར་ནི་སྤྱོད་
ལམ་བཞིར་སྤྱད་རུང་། །ཚད་འདས་ལྷག་མའི་ལྟུང་བར་འགྱུར། །དཀོན་མཆོག
གསུམ་གྱི་ཆེད་དུ་ནི། །སྔར་བསྟན་མཚན་ཉིད་ལྡན་པའི་གཞིར། །གཙུག་ལག་ཁང་
བརྩེགས་བསོད་ནམས་མཆོག །མ་དག་གཞི་ལས་ལྷག་མར་འགྱུར། །གོས་གྱུར་
ལྟུང་བ་སུམ་ཅུ་དྲུག །ཟས་ལ་བརྟེན་པ་ཉི་ཤུ་གཉིས། །སྣོད་སྤྱད་ལ་བརྟེན་གསུམ་
དང་ནི། །གནས་མལ་ལས་བྱུང་བཅུ་གསུམ་པོ། །སྤངས་ཏེ་ལོངས་སྤྱོད་མཐའ་
གཉིས་ཀྱི། །དུབ་པ་བསལ་བའི་ཚུལ་ཤེས་བྱ། །
༈ སྤང་བྱ་མི་མཐུན་ཕྱོགས་ཤེས་པས། །སྲུང་ལ་སྤྱི་ཡི་དོན་བཤད་པ། །
ལྟ་ལྟུང་བའི་དབྱེ་བསྡུ་མཚན་ཉིད་དང་། །གྲངས་དང་གོ་རིམ་སྒྲ་བཤད་པ། །དགག་བྱ་
ལྕི་ཡང་ན་སྨད་དང་། །སྲུང་ཚུལ་གླེང་གཞི་ཡན་ལག་བརྩི། །འདོམ་ཐུག་གང་གཙོ་
བཅུ་གཉིས་པོ། །དབྱེ་བ་ལྟུང་བའི་སྡེ་ཚན་ལྔ། །ཕམ་ལྷག་ལྟུང་བྱེད་སོར་བཤགས་
དང་། །ཉེས་བྱས་ལྔ་འོ་མ་ངེས་གཉིས། །ཕམ་ལྷག་ལ་ནི་གཞན་མེད་ལ། ། སྤང་
ལྟུང་ལྟུང་བྱེད་ནང་དུ་འདུས། །དེ་ལྟའི་ལྟུང་བ་སྡེ་ལྔ་ཡང་། །འདུ་ཤེས་གཙོ་དང་

30
 སྟག་ལུང་སྡོམ་གསུམ་འབྲིང་པོ་
དངོས་པོ་གཙོ། །གཉིས་སམ་ལྷག་བཅས་ལྷག་མེད་གཉིས། །ཡང་ན་ལུས་ངག་
ཉེས་བྱས་གཉིས། །ཡང་ན་བྱ་འོས་མི་བྱེད་དང་། །བྱ་བ་མ་ཡིན་བྱེད་པ་གཉིས། །
ཡང་ན་བཅས་རང་གཉིས་སུ་འདུ། །ལྟུང་བ་སྤྱི་ཡི་མཚན་ཉིད་ནི། །རྒྱལ་བས་
བཅས་མཚམས་ལས་འདས་པའི། ། ཁ་ན་མ་ཐོར་གང་འགྱུར་བའོ། །གྲངས་ངེས་
ཆད་པ་ཆེ་ཆུང་གིས། །རིམ་པ་ལྔར་བཅས་པ་ཡིན་ཏེ། །གོ་རིམ་ངེས་པའང་ཆད་
པའི་ལས། །ལྕི་བའི་རིམ་པ་ནས་བཞག་གོ། ། སྒྲ་བཤད་གཉེན་པོ་མི་མཐུན་པའི། །
ཕྱོགས་ཀྱིས་ཕམ་པར་བྱས་པ་དང་། །དགེ་འདུན་གྱིས་ནི་དག་བྱ་བ། །ལྷག་མ་ཅན་
གྱི་ལྟུང་ཡིན་ཕྱིར། །འདི་སྤྱད་ངན་འགྲོར་ལྟུང་བྱེད་ལ། །སྤོང་པ་སྔོན་དུ་གཏང་
དགོས་དང་། །བཤགས་པ་འབའ་ཞིག་གིས་ཆོག་ཕྱིར། །བདག་ལ་འདི་ལྟའི་ལྟུང་ir
བྱུང་ཞེས། ། སྨྲེ་སྔགས་བཏོན་ཏེ་བཤགས་དགོས་དང་། །སྤྱད་ན་ཉེས་བྱས་འགྱུར་
བས་སོ། །ངོ་བོའི་སྒོ་ནས་ཕམ་པ་ལྕི། །ལྷག་འབྲིང་གཞན་རྣམས་ཡང་བ་སྟེ། །
སྤྱིར་བཏང་ཡིན་ན་དམིགས་བསལ་ལ། །འཆབ་ཕམ་ལས་ཀྱང་དབྱེན་ལྷག་ལྕི། །
གཅིག་པུར་ལམ་འགྲོའི་ལྷག་སོགས་ལས། །དུད་འགྲོ་གསོད་པའི་ལྟུང་བྱེད་ལྕི། །
རང་བཞིན་ལྕི་ལ་བཅས་པ་ཡང་། །ཀུན་སློང་མ་གུས་པས་བྱས་ལྕི། །ཉོན་མོངས་
4
 མང་བས་བྱས་པ་འབྲིང་། །མི་ཤེས་བག་མེད་ཀྱིས་བྱས་ཡང་། །བསམ་པ་ཞེ་སྡང་
ལྟ་བུ་གཅིག །ཁོ་ནའང་ཆེ་འབྲིང་ཆུང་གསུམ་གྱིས། །ལྕི་འབྲིང་ཡང་བ་གསུམ་
འབྱུང་ལ། །གཞི་ཡི་སྒོ་ནས་སྲོག་གཅོད་ཀྱང་། ། མི་དང་མི་མིན་དུད་འགྲོ་ཡི། །
དབྱེ་བས་ལྕི་ཡང་གསུམ་དུ་འཇོག །གསོད་པའི་སྒོ་ནས་གཅིག་གཉིས་ཡང་། །
གསུམ་ནས་གྲངས་ཤེས་བར་དུ་འབྲིང་། །གྲངས་མི་ཤེས་པ་ལྕི་བའོ། །གང་ཟག་

31
སོ་ཐར་སྡོམ་གྱི་ཚོམས་
བླུན་པོའི་རྒྱུད་ཀྱི་ལྕི། །མཁས་པས་ལྡང་བ་ཤེས་ཕྱིར་ཡང་། ། མི་ཤེས་བྱས་ཡང་
རྒྱུ་
ཤེས་བཞིན་ལྕི། །ཕམ་ལྷག་ན་སྨད་སྦོམ་པོར་བརྗོད། །སྦོམ་པོ་ལྟུང་བྱེད་སོར་
བཤགས་ཀྱི། །ན་སྨད་ཉེས་བྱས་ཉིད་ཡིན་ལ། །ཉེས་བྱས་ན་སྨད་ཕྲ་མོ་འོ། །དེ་
ཡང་རྐུ་བ་བ་ལ་མཚོན་ན། །ཐོག་མར་རྐུ་བར་འདོད་པ་ཡི། །བསམ་སྐྱེས་སྡོམ་བྱའི་
ཉེས་བྱས་སོ། །སྟན་ལས་ལང་དང་འགྲོ་སོགས་ནས། །རྫས་ལ་ནེམ་ཉུག་མི་བྱེད་
པར། །སྦྱོར་བའི་ཉེས་བྱས་ནོམ་ཉུག་བྱེད། །སྦྱོར་བའི་སྦོམ་པོ་ཞེས་བྱའོ། །དངོས་
གཞི་ཡན་ལག་ཕྱོགས་རེའམ། །ཕྱོགས་རེ་བ་ལའང་སྦོམ་པོའི་མིང་། །འབྱུང་སྟེ་
ཕམ་པ་ལས་ཡང་ཞིང་། །ལྷག་མ་ལས་ལྕི་ཕམ་པ་ཡི། །ཆར་གཏོགས་སྦོམ་པོ་
ཞེས་བྱའོ། །དེ་ལྟར་ཕམ་ལྷག་ན་སྨད་ནི། །མིང་དུ་ཆགས་པའི་སྦོམ་པོ་སྟེ། །སྦོམ་
པོ་མཚན་ཉིད་པ་ཡིན་ནོ། །སྦོམ་པོ་བཏགས་པ་བ་ཞེས་པ། །ནགས་སུ་སྲོག་ཆགས་
ཡོད་ཤེས་ལ། །གསོད་སེམས་མེད་པར་མེ་བཀྱེ་བ། །ལྟ་བུ་ཡོན་ཏན་སྒྲའི་སྦོམ་
པོ། །ཉེས་བྱས་དུ་མ་འདུས་པའི་དོན། །དམྱལ་བ་ཡི་དྭགས་བྱོལ་སོང་དང་། །ལྷ་
བསད་བ་ལང་འཚོང་བ་སོགས། །ཉེས་བྱས་ལའང་སྦོམ་པོར་གསུངས། །རྐུ་
པ་
སོགས་བྱ་བ་མ་ཡིན་ལ། །རྗེས་སུ་ཡི་རང་བྱས་པ་ཡང་། །བསླབ་བྱའི་ཉེས་བྱས་
ཉིད་ཡིན་ཏེ། །གང་དུ་བུད་མེད་ཀྱིས་སྡོད་སར། །འགྲོ་བར་མི་བྱ་ཞེས་གསུངས་
པ༑ །ལྟ་བུ་ལྟུང་བབ་།
 མི་འབྱུང་བའི། །ཐབས་ཀྱི་བསླབ་བྱ་སོ་སོ་ལས། །འདས་པ་
དག་ཀྱང་ཉེས་བྱས་སོ། །བསྲུང་ཚུལ་འགའ་ཞིག་སྔར་བསྟན་ལ། །འབའ་ཞིག་
འོག་ནས་འཆད་པར་འགྱུར། །སྤྱིར་ཡང་དངོས་བཅས་མདོར་བསྡུས་པ། །བ།ཉིས་
ཀ་ཤེས་ནས་བསྲུང་དགོས་ཏེ། །གང་ཞིག་གནང་དང་བཀག་མེད་པ། །དག་ཀྱང་

32
 སྟག་ལུང་སྡོམ་གསུམ་འབྲིང་པོ་
ཡུལ་དུས་གང་ཟག་གི། །དབང་བྱས་རུང་དང་མི་རུང་བ། ། སྣ་ཚོགས་འབྱུང་བས་
ལེགས་ 
པ་བརྟགས་ཏེ། །བླང་དོར་ཚུལ་བཞིན་བྱ་བ་གཅེས།
༈ གླེང་གཞི་སྟོན་པ་སངས་རྒྱས་ནས། ། ལོ་གྲངས་བཅུ་གཉིས་འདས་ཀྱི་
བར། །བསྟན་པ་རྨ་མེད་བཅུ་གསུམ་པར། །བཟང་སྦྱིན་ལ་བརྟེན་མི་ཚངས་
སྤྱོད། །ཕམ་པ་དང་པོར་བཅས་སོགས་སོ། །ཡན་ལག་བརྩི་ལ་ཀུན་གྱི་དང་། །
ཕལ་ཆེར་ཐུན་མོང་སོ་སོའི་གསུམ། །དང་པོར་ལྟུང་བ་སྡེ་ལྔ་པོར། །མཚན་ཉིད་པ་
ནི་འབྱུང་བའི་རྟེན། །བསྙེན་རྫོགས་སྡོམ་པ་བླངས་ཤིང་སྐྱེས། །ཕམ་པ་འཆབ་
བཅས་ཀྱིས་མ་ཉམས། །འཆབ་མེད་ཀྱིས་ནི་ཅུང་ཟད་ཙམ། །ཉམས་ཀྱང་གསོ་རུང་
ལྡན་པར་འཇོག །འཆབ་མེད་ཕམ་པ་ཞེས་བྱ་བ། ། མི་ཚངས་སྤྱད་ནས་ཐ་ན་ནི། །
སེ་གོལ་གཏོག་པའི་ཆ་ཙམ་ཡངང་། །འཆབ་སེམས་མ་སྐྱེས་པ་ལ་བྱ། །བསླབ་པའི་
རྒྱུ་མཚན་མ་ཉམས་པ། །བསླབ་པའི་ཚིག་གཅིག་ཤེས་པ་ནི། །རང་བཞིན་གནས་
དང་མི་གནས་པ། །འདྲེས་པའི་སྨྱོན་པ་མི་གནས་ཉིད། །རྒྱུན་ཆགས་གྱུར་པའི་
སེམས་འཁྲུགས་དང་། །རིམས་ཚད་ལྟ་བུས་རབ་གཟིར་བའི། །ཚོར་བས་ཉེན་པ་
མ་ཡིན་པའོ། །གཉིས་པ་ཕལ་ཆེར་ཐུན་མོང་ནི། ། མི་དང་དུད་འགྲོ་གསོད་པ་
དང་། །སྲོག་ཆགས་བཅས་ཆུ་འདེབས་སྤྱོད་དེ། །སྲོག་གཅོད་བཞི་དང་ཕམ་ལྷག་
གི། །དང་པོ་གཉིས་དང་རྐུ་བ་བདུན། །མ་གཏོགས་ལྟུང་བ་གཞན་ལ་ལུས། །ཐ་
མལ་གནས་དགོས་བསྒྱུར་བ་དང་། །མི་སྣང་བྱས་ལ་དངོས་གཞི་མིན། །སྲོག
གཅོད་ཀྱི་ནི་ཕམ་པ་སོགས། །དགེ་སློང་ཕ་དང་དགེ་སློང་མ། །མཚན་ཉིད་ཅི་འདྲའི་
ཐུན་མོང་བ། །ལྔ་བཅུ་རྩ་དྲུག་མ་གཏོགས་གཞན། །སྦྱོར་བ་བརྩམས་ནས་མཐར་

33
སོ་ཐར་སྡོམ་གྱི་ཚོམས་
ཐུག་བར། །མཚན་འཕོས་གྱུར་ན ན་དངོས་གཞི་མིན། །གསུམ་པ་སོ་སོའི་ཡན་ལག་
ནི། །གཞི་བསམ་སྦྱོར་བ་མཐར་ཐུག་བཞིས། །ལྟུང་བའི་དངོས་གཞི་རྫོགས་པར
འགྱུར། །གཞི་ནི་འབྱིན་པོ་ཡུལ་དང་རྟེན། །རྟེན་ནི་བཅས་ལྡན་དགེ་སློང་ཡུལ། །
སེམས་ཅན་དང་ནི་སེམས་ཅན་མིན། །བསམ་པ་འདུ་ཤེས་འཁྲུལ་མ་འཁྲུལ། །
བ |
གང་རུང་ཡིད་གཉིས་ཟ་བ་ཡང་། །མ་འཁྲུལ་དང་འདྲ་ཀུན་སློང་རང་། །དེ་ཉིད་བྱེད་
འདོད་སྦྱོར་བ་ནས། །མཐར་ཐུག་བར་དུ་མ་འགྱུར་བློ། །སྦྱོར་བ་རང་ངམ་བསྐོས་
པས་བྱས། །མཐར་ཐུག་བྱ་བ་མཐར་ཕྱིན་ནོ། །ལྟུང་བ་འདོམ་ཐུག་གང་གཙོ་བ། །
རང་བཞིན་དང་འབྲེལ་བཅས་པ་ནི། །སྲོག་ལ་བབ་ཀྱང་གནང་བ་མེད། །བཅས་
རྐྱང་མྱོས་འགྱུར་འཐུང་བ་སོགས། །འགའ་ཙམ་མ་གཏོགས་ཕལ་ཆེར་ནི། །སྲོག་
ལ་བབ་ན་གནང་བ་ཡོད། །རང་བཞིན་བཅས་པ་གང་ཡིན་ཀྱང་། །ཕན་ཡོན་ཉེས་
དམིགས་རང་ངོ་བོ། །མཉམ་པའི་ལྟུང་བ་ནང་འདོམས་ན། །གང་རུང་གཅིག་སྲུང་
ཉེས་མེད་དེ། །སྒྲུབ་མི་ནུས་ལ་མ་བཅས་ཕྱིར། །བཅས་རྐྱང་འགའ་ཞིག་བསྲུང་བ་
སྒྱུ་
དང་། །དབེན་པར་བདག་མེད་བསྒོམས་པ་ཡིས། །རང་གི་རྒྱུད་ལ་ལམ་གོང་མ།།
ངེས་པར་སྐྱེ་བ་ནང་འདོམས་ན། །ཆང་འཐུང་སོགས་འགའ་མ་གཏོགས་པ། །
གནང་བས་སྒོམ་པ་ལྷུར་བྱ་འོ། །གཞན་གྱི་དོན་དང་འདོམས་ཀྱང་མཚུངས། །
༈༈ ད་ནི་ལྟུང་བ་སྡེ་ལྔ་ཡིས། །ངོ་བོ་ངོས་འཛིན་མདོ་ཙམ་བརྗོད། །མི་
ཚངས་སྤྱོད་དང་རྐུ་བ་དང་། ། མི་གསོད་མི་ཆོས་བླ་མའི་རྫུན། །བཞི་ནི་ཕས་ཕམ་
དེའི་དང་པོ། །འདུ་ཤེས་འཁྲུལ་ལམ་མ་འཁྲུལ་ཀྱང་། །ལུས་ཕྱེད་ཡན་གྱི་རྨ་སྒོ་
གསུམ། །གཞུག་ཏུ་རུང་དང་མ་ཉམས་པར། །ཁ་ཤུན་པོ་ལྤགས་ལས་འདས་

34
 སྟག་ལུང་སྡོམ་གསུམ་འབྲིང་པོ་
ཏེ། །ནོར་བུ་ལས་རུང་དྲུད་བདེ་མྱོང་། །གཉིས་པ་གཞན་གྱི་བདག་བཟུང་ནོར། །
དངུལ་ཞོ་གང་དུ་ལོང་བ་ཡན། །དེར་ཤེས་ཐོབ་འདོད་མཐུ་འཇབ་བུ། །གཡོ་སྒྱུས་
རང་ངམ་བསྐོས་པས་ཐོབ། །གསུམ་པ་རང་
རང་ལལས་རྒྱུ་ཐ་དད། །མིའ མ་མིར་ཆགས་
མམ་འཁྲུལ་བར། །བསད་འདོད་རང་ངམ་གཞན་བསྐོས་པས། །རང་ཤིའི་གོང་དུ་
སྲོག་ཕྲལ་ལོ། །བཞི་པ་མི་གཞན་བསླུ་སེམས་ཀྱིས། །ཡོན་ཏན་གོང་མ་མ་ཐོབ་
བཞིན། །ཐོབ་ཅེས་སྨྲ་འདོད་ཀྱིས་སྨྲས་སམ། །བརྡས་ཀྱང་རུང་སྟེ་དོན་གོ་བ། །
༈ འབྱིན་དང་རེག་དང་འཁྲིག་ཚིག་སྨྲ། །བསྙེན་བཀུར་སྨྱན་བྱེད་ཁང་པ་
དང་། །ཁང་ཆེན་གཞི་མེད་བག་ཙམ་པ། །དབྱེན་དང་རྗེས་ཕྱོགས་ཁྱིམ་སུན་
འབྱིན། །བཀའ་བློ་མི་བདེ་བཅུ་གསུམ་པོ། །ལྷག་མའི་སྡེ་ཡིན་དང་པོ་ནི། །ཆགས་
པས་རྨ་སྒོ་གསུམ་ལས་གཞན། །སེམས་ཅན་བགྲང་རུང་ཡན་ལག་ལ། །རེག་
བཙལ་བདེ་མྱོང་འཕོ་བའོ། །གཉིས་པ་བུད་མེད་བསྟེན་རུང་གི། །ལུས་ལ་ཆགས་
པས་མ་ཆོད་རེག །གསུམ་པ་བུད་མེད་བསྟེན་རུང་ལ། །ཡུལ་དུས་དེར་གྲགས་
འཁྲིག་ཚིག་སྨྲས། །བཞི་པ་དེ་འདྲའི་བུད་མེད་ལ། །འཁྲིག་པའི་བསྙེན་བཀུར་
བསྔགས་པ་སྨྲ། །ལྔ་པ་མཚན་དོན་བྱེད་ནུས་ཀྱི། །སྐྱེས་པ་བུད་མེད་གཉེན་ཁ་
བྱེད། །དྲུག་པ་མ་དག་འཇིག་ཉེན་གཞིར། །ཚད་འདས་ཁང་པ་རང་དོན་བརྩེགས།།
བདུན་པ་མ་དག་གཞི་དེ་འདྲར། །ཚོགས་ཀྱི་དོན་དུ་ཁང་ཆེན་བརྩེགས། །བརྒྱད་པ་
རྒྱུ་མེད་དགེ་སློང་གཞན། །སྨད་ཕྱིར་ཕམ་པས་སྐུར་ཚིག་སྨྲས། །དགུ་པ་དེ་འདྲའི་
དགེ་སློང་ལ། །བྱ་བྱེད་མ་སྦྱར་ཟུར་གྱིས་སྐུར། །བཅུ་པ་དགེ་འདུན་མཐུན་དབྱེན་
ཕྱིར། ། མི་བཟློག་བརྩོན་པས་དབྱེ་བའོ། །བཅུ་གཅིག་དབྱེན་གྱི་རྗེས་ཕྱོགས་པ། །

35
སོ་ཐར་སྡོམ་གྱི་ཚོམས་
བཞམ་བསྒོ་གསོལ་བཞིས་མི་གཏོང་བ། །བཅུ་གཉིས་སུན་འབྱིན་བསྐྱེད་པ་ཡིས། །
དགེ་འདུན་ལ་བསྐུར་མི་བཟློག་པ། །བཅུ་གསུམ་ལྟུང་བ་གླེང་སློང་འགོགས། །མི་
བཟློག་ངག་ཚིག་ལྔ་ལྡན་སྨྲ། །
༈ དབེན་པ་སྐྱབས་ཡོད་གནས་དག་ཏུ། །བུད་མེད་དང་ནི་ལྷན་ཅིག་འདུག །དེ་
བཞིན་འདོམས་གང་ལས་ཉེར་ང་འདུག ། མ་ངེས་པ་ཡི་ཆོས་ཞེས་བཤད།
༈ ལྟུང་བྱེད་གཉིས་ལས་སྤང་ལྟུང་ལ། །འཆང་བ་འབྲལ་བ་འཇོག་པ་
དང་། །འཁྲུར་འཇུག་པ་དང་ལེན་པ་དང་། །སློང་དང་སྟོད་གཡོགས་སྨད་
གཡོགས་བཅས། །རིན་ཐང་སོ་སོར་བསྐུར་བའོ། །སྲིན་བལ་འབའ་ཞིག་ཆ་གཉིས་
དང་། །དྲུག་དང་མཐོ་གང་ལམ་དང་ནི། །འཁྲུ་བ་དང་ནི་གསེར་དངུལ་དང་། །
མངོན་ཚན་ཅན་དང་ཉོ་ཚོང་ངོ༌། །ལྷུང་བཟེད་གཉིས་དང་ཐ་ག་གཉིས། །བྱིན་འཕྲོག་
སྟོན་ཟླ་ཐ་ཆུང་དང་། །དགོན་པ་བ་དང་རས་ཆེན་དང་། །བསྔོ་བ་དང་ནི་གསོག་
འཇོག་སྟེ། །དེ་ལྟར་བཅུ་ཚན་གསུམ་ཡིན་ནོ། །དང་པོ་ཁྲུར་ལོང་ཡན་གྱི་གོས། །
ལྷག་པོ་ཞག་བཅུ་འདས་པར་འཆང་། །གཉིས་པ་ཆོས་གོས་རྣམ་པ་གསུམ། །གང་
རུང་དང་བྲལ་ཞག་གཅིག་འདས། །གསུམ་པ་ཆོས་གོས་དག་གི་རྒྱུ། ། མ་བརླབས་
ཟླ་གཅིག་ལྷག་པར་འཇོག །བཞི་པ་ཉེ་དུ་མ་ཡིན་པའི། །དགེ་སློང་མ་ལ་གོས་
འཁྲུར་འཇུག ། ལྔ་པ་དེ་འདྲའི་ཡུལ་ལས་གོས། །ནན་ཏན་གྱིས་ནི་ལེན་པར་བྱེད། །
དྲུག་པ་ཆོས་གོས་རྣམ་པ་གསུམ། །ཡོད་བཞིན་ཁྱིམ་པ་དག་ལ་སློང་། །བདུན་པ་
ཡོད་བཞིན་ཁྱིམ་པ་ལས། ། སྟོད་གཡོགས་སྨད་གཡོགས་ལས་ལྷག་སློང་། །
བརྒྱད་པ་ཁྱིམ་པས་བསྔོས་པ་ཡི། །གོས་ལས་ལྷག་པ་བླངས་ཏེ་ཐོབ། །དགུ་པ་སོ་

36
 སྟག་ལུང་སྡོམ་གསུམ་འབྲིང་པོ་
སོ་ནས་སྤགས་གོས། །བཟང་བ་འདོད་བློས་བླངས་ཏེ་ཐོབ། །བཅུ་པ་གོས་རིན་
བསྐུར་བསྒྲུབ་ལ། །བསྐུལ་བསྡད་དྲུག་ལས་ལྷག་པས་བླངས། །བཅུ་གཅིག་སྲིན་
བབལ་མལ་སྟན་བྱེད། །བཅུ་གཉིས་བལ་ནག་ཉིད་ལས་བྱེད། །བཅུ་གསུམ་དེ་ཆ་ཆ་
གཉིས་ལྷག་བྱེད། །བཅུ་བཞི་སྔ་མས་ལོ་དྲུག་ནི། ། མ་སོང་བཞིན་དུ་སྟན་གསར་
བྱེད། །བཅོ་ལྔ་གདིང་བ་གསར་པ་ལ། །རྙིང་པ་མཐོ་གང་མ་བསླན་བཅང་། །བཅུ་
དྲུག་ལུག་བལ་རྙེད་པ་དག །ཁུར་ཏེ་དཔག་ཚད་གསུམ་ལས་འདས། །བཅུ་བདུན་
ཉེ་མིན་དགེ་སློང་མར། །ལུག་བལ་འཁྲུ་སོགས་བྱེད་དུ་འཇུག །བཅོ་བརྒྱད་གསེར་
དངུལ་སོགས་རེག་ལེན། །བཅུ་དགུ་ཚོང་དང་བུན་སྐྱེད་སོགས། །མངོན་ཚན་ཅན་
གྱི་སྤྱོད་པ་བྱེད། །ཉི་ཤུ་ཁེ་སྤོགས་དོན་གཉེར་བས། །མོད་ཉོ་དཀོན་ཚོང་བྱེད་
པའོ། །ཉེར་གཅིག་ལྷུང་བཟེད་ལྷག་པོ་ནི། །མ་བརླབས་ཞག་བཅུ་འདས་པར་
འཆང་། །ཉེར་གཉིས་ལྷན་པ་ལྔ་མེད་པ། །སྤྱད་བཟོད་ཡོད་བཞིན་གཉིས་པ་
ཚོལ། །ཉེར་གསུམ་ཉེ་མིན་ཐགས་མཁན་ལ། །གླ་རྔན་མེད་པར་འཐག་ཏུ་འཇུག །
ཉེར་བཞི་ཁྱིམ་པས་དགེ་སློང་ལ། །དམིགས་ཏེ་འཐག་བཅུག་ཆུ་ཞེང་བསྐྱེད། །ཉེར་
ལྔ་དགེ་སློང་གཞན་ལ་གོས། །བྱིན་པ་ཁྲོ་བས་སླར་འཕྲོག་པ། །ཉེར་དྲུག་དབྱར་གྱི་
རྙེད་པ་ནི། །བགོ་སྔས་པ་དང་གཞག་འཕྱིས་པ། །ཉེར་བདུན་ཆོས་གོས་འཇིགས་
བཅས་སུའང་། །ཞག་དྲུག་ལྷག་པར་འབྲལ་བར་བྱེད། །ཉེར་བརྒྱད་དབྱར་གྱི་གོས་
རས་ཆེན། །བཙལ་བ་སྔས་དང་གཞག་པ་འཕྱིས། །ཉེར་དགུ་དགེ་འདུན་ལ་བསྔོས་
རྫས། །རང་ཉིད་ཀྱིས་ནི་བདག་གིར་བྱེད། །སུམ་ཅུ་དཔེ་མཚོན་ཞག་བདུན་སྨན། །
དེ་ལས་འདས་པར་འཇོག་པའོ། །

37
སོ་ཐར་སྡོམ་གྱི་ཚོམས་
༈ ལྟུང་བྱེད་འབའ་ཞིག་པ་ལ་ནི། །བཅུ་ཚན་དགུ་ཡོད་སྡོམ་ནི་འདི། །
བརྫུན་སྐྱོན་དགེ་སློང་ཕྲ་མ་དང་། །སྐྱོ་སྔོགས་བྱེད་དང་སྟོན་པ་དང་། །འདོན་དང་
གནས་ངན་ལེན་དང་ཆོས། །ཤེས་ངོར་བྱེད་དང་ཁྱད་དུ་གསོད། །ས་བོན་འཕྱ་བ་
བསྒོ་བ་དང་། ། ཁྲི་དང་གདིང་དང་སྐྱོད་པ་དང་། །ཕྱིས་གནོན་དབྱུང་བ་འདེབས་པ་
དང་། །རིམ་པ་གཉིས་སུ་བརྩེགས་པ་འོ། ། མ་བསྐོས་ཉི་མ་ནུབ་པ་དང་། །ཟས་
དང་ཆོས་གོས་གཉིས་དག་དང་། །དོན་མཐུན་གྲུ་དང་དབེན་པ་གཉིས། །དགེ་སློང་
མ་ཡིས་སྦྱོར་བཅུག་པའོ། །ཡང་ཡང་དང་ནི་འདུག་གནས་གཅིག །ཕྱེ་དང་བཅའ་
དང་སྟོབ་པ་དང་། །འདུས་པ་དུས་མིན་བསོག་འཇོག་དང་། །ཁ་ནས་མིད་དང་
མ་འ
བསོད་པ་ཉིད། །སྲོག་ཆགས་བཅས་དང་ཉལ་སར་ ར་འདུག་ །འགྲེང་དང་གཅེར་བུ་
དམག་དང་ནི། །ཞག་གཉིས་བཤམས་དཀྲུགས་འགྲོ་བ་དང་། །རྡེག་དང་གཟས་
དང་གནས་ངན་ལེན། །བདེ་དང་མེ་དང་འདུན་པ་དང༌། །བསྙེན་པར་མ་རྫོགས་
ཆོས་དང་སྨྲ། །དགེ་ཚུལ་ཁ་དོག་མ་བསྒྱུར་དང་། །རིན་པོ་ཆེ་དང་ཚ་བའི་དུས། །
དུད་འགྲོ་འགྱོད་པ་སོར་མོ་དང་། །རྩེ་དང་ལྷན་ཅིག་དངངས་བྱེད་དང་། །སྦེད་དང་
གདེང་མེད་གཞི་མེད་དང་། །སྐྱེས་པ་མེད་པར་ལམ་འགྲོ་བའོ། །རྐུ་དང་ཉི་ཤུ་མ་
ལོན་དང་། །བརྐོ་དང་མགྲོན་དང་བསླབ་པ་དང༌། །འཐབ་དང་མི་སྨྲ་འགྲོ་བ་
དང་། ། མ་གུས་ཆང་འཐུང་དུས་མིན་པ། །ཟས་བཅས་སྐྱ་རེངས་ད་གདོད་དང་། །
ཁབ་རལ་དང་ནི་ཁྲི་རྐང་དང་། །བདལ་དང་གདེང་དང་གཡན་པ་དང་། །རས་ཆེན་
བདེར་གཤེགས་ཆོས་གོས་སོ། །
དང་པོ་ཤེས་བཞིན་སོགས་བཅུ་ནི། །ཤེས་བཞིན་བརྫུན་དུ་སྨྲ་བ་དང་། །

38
 སྟག་ལུང་སྡོམ་གསུམ་འབྲིང་པོ་
དགེ་སློང་གཞན་གྱི་སྐྱོན་ནས་བརྗོད། །དགེ་སློང་ཕན་ཚུན་འབྱེད་ཚིག་སྨྲ། །རྩོད་པ་
ཞི་བ་སློང་བར་བྱེད། །ཁྲིམས་གྲོགས་མེད་པར་བུད་མེད་ལ། །ཆོས་ཚིག་ལྔའམ་
དྲུག་སྟོན་པ། །མ་རྫོགས་པ་དང་ལྷན་ཅིག་འདོན། །མ་རྫོགས་མདུན་དུ་མ་བསྐོས་
པ།
པར། །གནས་ངན་ལེན་གྱི་ལྟུང་བ་བརྗོད། །གང་ཟག་བསྙེན་པར་མ་རྫོགས་ལ། །
མི་ཆོས་བླ་མ་བདེན་པར་སྨྲ། །བཤེས་ངོར་བྱས་ཏེ་དགེ་འདུན་གྱི། །རྙེད་པ་གང་
ཟག་ལ་བསྒྱུར་སྤྱ། །མདོ་འདོན་ཁྱད་དུ་གསོད་བྱེད་བཅུ། །
གཉིས་པ་ས་བོན་སོགས་བཅུ་ནི། །འབྲུ་དང་རྩ་ཤིང་ས་བོན་འཇོམས། །
དགེ་བསྐོས་ངག་ལ་འཕྱ་ཞིང་སྨོད། །ཆོས་ལྡན་བསྒོ་བ་རྣ་ལ་གཟོན། །དགེ་འདུན་
གནས་མལ་ཆུད་གཟོན་བྱེད། །གདིང་བ་མ་བསྡུས་མི་བཟློག་འགྲོ། །དགེ་སློང་
གཙུག་ལག་ཁང་ནས་སྐྱོད། །གནས་ལ་གློ་བུར་འོངས་ཏེ་འཚེ། ཤེས་བཞིན་ཁྲི་
རྐང་རྣོ་ལ་འདུག །སྲོག་ཆགས་བཅས་ཆུས་འདེབས་པར་བྱེད། །ཆར་པའི་དུས་སུ་
གཙུག་ལག་ཁང་། །རིམ་པ་གཉིས་གསུམ་ལྷག་བརྩེགས་བཅུག །
གསུམ་པ་མ་བསྐོས་སོགས་བཅུ་ལ། །མ་བསྐོས་དགེ་སློང་མར་ཆོས་
སྟོན། །བསྐོས་ཀྱང་ཉི་མ་ནུབ་པར་སྟོན། །ཟས་ཕྱིར་ཆོས་སྟོན་ཞེས་ཁ་ཟེར། །
ཆགས་པས་ཉེ་མིན་དགེ་སློང་མའི། །གོས་དག་བྱེད་དམ་སྟེར་བས་བ་གཉིས། །དེ་
དང་ལམ་དུ་འཐམས་ཏེ་འགྲོ། །གྲུར་ཞུགས་གྱེན་དང་ཐུར་དུ་འགྲོ། །དབེན་པར་བུད་
མེད་དང་ལྷན་ཅིག །འདུག་ཅིང་འགྲེང་བར་བྱེད་པ་གཉིས། །མེད་པའི་ཡོན་ཏན་
དགེ་སློང་མས། །གཞན་ལ་སྒྲོགས་བཅུག་ཟས་ཐོབ་བཅུ། །
བཞི་པ་ཡང་ཡང་སོགས་བཅུ་ལ། །གནང་ལས་གཞན་དུ་ཡང་ཡང་ཟ། །

39
སོ་ཐར་སྡོམ་གྱི་ཚོམས་
གནས་གཅིག་ཞག་ལོན་ནད་མེད་ཀྱིས། །བསོད་སྙོམས་གཅིག་ལས་ལྷག་པ་ཟ། །
མང་ལ་དད་པས་བསྟབས་པ་ཡང་། །ལྷུང་བཟེད་གསུམ་''༢ལས་ལྷག་པར་ལེན།
ཟས་སྤངས་ལྷག་པོར་མ་བྱས་པར། །བཟའ་བཅའ་ཟའམ་འཆའ་བ་དང་། །ཟས་
སྤངས་པ་ལ་སྟོབ་པར་བྱེད། །གནང་དུས་མིན་པར་འདུས་ཤིང་ཟ། །དུས་མ་ཡིན་
པར་ཟ་བ་དང་། །དེ་བཞིན་བསོག་འཇོག་བྱས་པ་ཟ། །བྱིན་ལེན་མ་བྱས་པར་ཟ་
དང༌། །བསོད་པར་དམིགས་ཀྱིས་བཀར་སློང་བཅུ། །
ལྔ་པ་ཆུ་དང་སོགས་བཅུ་ལ། །ཤེས་བཞིན་སྲོག་ཆགས་བཅས་ཆུར་
སྤྱོད། །ཉལ་པོ་ཤོམ་པའི་ཁྱིམ་དུ་འདུག །དེ་འདྲར་དབེན་པ་སྐྱབས་ཡོད་འགྲེང་། །
གཅེར་བུ་པའམ་ཀུན་ཏུ་རྒྱུ། །ཕོ་མོར་བཟའ་བ་རང་གིས་སྟེར། །དམག་ཆས་པ་དང་
ལྟ་བར་འགྲོ། །དམག་ནང་ཞག་གཉིས་ལྷག་པར་འདུག །བཤམ་དཀྲུག་ལྟ་བ་
ཉམས་མྱོང་བྱེད། །ཁྲོས་པས་དགེ་སློང་ 
གཞནན་ལ་རྡེག ། སྟར་ང་བའི་སེམས་ཀྱིས་
རྡེག་པར་གཟས། །གནས་ངན་ལེན་ལྟུང་འཆབ་བྱེད་བཅུ། །
དྲུག་པ་ཁྱིམ་དང་སོགས་བཅུ་ལ། །སྡང་བས་གཞན་གྱི་ཟན་གཅོད་བྱེད། །
ནད་མེད་མེར་རེག་རེག་ཏུ་འཇུག །འདུན་པ་ཕུལ་བ་ཕྱིར་ཟློག་པ། །བསྙེན་པར་མ་
རྫོགས་དང་ལྷན་ཅིག །གནས་གཅིག་ཞག་གཉིས་ལྷག་པར་ཉལ། །སྡིག་ལྟ་བཞམ་
བསྒོས་མི་གཏོང་བ། །དེ་ལྟ་གནས་ནས་ཕྱུང་དང་མཐུན། །དགེ་ཚུལ་སྡིག་ལྟ་ཅན་
དང་ཉལ། །ཁ་དོག་མ་བསྒྱུར་གོས་ལོངས་སྤྱོད། །རིན་པོ་ཆེའམ་དེར་སྨོས་རེག །
དུས་མིན་ཟླ་ཕྱེད་ཚུན་ཁྲུས་བྱེད། །
པ་བསམ་བཞིན་སོགས་བཅུ་ལ། །བསམ་བཞིན་དུད་འགྲོ་གཏོགས་
བདུན་པ་

40
 སྟག་ལུང་སྡོམ་གསུམ་འབྲིང་པོ་
པ་གསོད། །དགེ་སློང་གཞན་དག་འགྱོད་པ་སྐྱེད། །སོར་མོས་ག་ག་ཚིལ་བྱེད
དང་། །དེ་བཞིན་ཆུ་ལ་རྩེ་བ་དང་། །བུད་མེད་ལྷན་ཅིག་གནས་གཅིག་ཉལ། །དགེ་
སློང་གཞན་ནི་དངངས་པར་བྱེད། །ཡོ་བྱད་སྦེད་དམ་སྦེད་དུ་འཇུག །གཞན་གྱི་གོས་
ནི་གདེང་མེད་སྤྱོད། །ལྷག་མའི་ཆོས་ཀྱི་སྐུར་པ་འདེབས། །ཁྲིམས་གྲོགས་མེད་
པར་བུད་མེད་དང་། །ལྷན་ཅིག་ལམ་དུ་འགྲོ་བ་བཅུ། །
བརྒྱད་པ་རྐུན་མ་སོགས་བཅུ་ལས། །རྐུན་མ་དག་དང་ལྷན་ཅིག་འགྲོ། །ཉི
འཤུ་མ་ལོན་རྫོགས་པར་བྱེད། །ལག་གིས་ས་རྐོ་བརྐོ་རུ་འཇུག །མགྲོན་གཉེར་དུས་
མཚམས་ལས་ལྷག་འགྲོ། །དགེ་སློང་ཤེས་ལྡན་ངག་ཟློག་དང་། །རྩོད་ཚིག་ཕག་
ནས་ཉན་རྣ་བྱེད། །ལས་གྲལ་ལས་ནི་མི་སྨྲ་འགྲོ། །དགེ་འདུན་གསུང་ངག་ཆོས་
ལྡན་འདོར། །མྱོས་པར་འགྱུར་བ་འཐུང་བ་དང་། །དུས་མ་ཡིན་པར་གྲོང་འཇུག་
བཅུ། །
དགུ་པ་ཆོས་སྟོན་སོགས་བཅུ་ལ། །ཟས་བཅས་ཁྱིམ་བོས་སྔ་དྲོ་གཉིས། །
ཕྱི་དྲོ་གསུམ་ལས་ལྷག་པར་འགྲོ། །མཚན་མོ་རྒྱལ་པོའི་ཕོ་བྲང་དུ། །སྐྱ་རེངས་མ་
ཤར་གོང་འགྲོ་བ། །མདོ་འདོན་ཚུལ་འདོན་ 
ཁྱད་དུ་གསོད། །ཁབ་རལ་བཟང་པོ་
བཟོ་བ་དང་། ། ཁྲི་དང་ཁྲིའུ་ཚད་ལྷག་པས། །དགེ་འདུན་གནས་མལ་མ་རུངས་
བྱེད། །གདིང་བ་གཡན་དགབ་རས་ཆེན་གསུམ། །ཚད་ལས་ལྷག་པར་བྱེད་པ་
དང་། །བདེར་གཤེགས་ཆོས་གོས་ཚད་འཆང་བཅུ། །དྲིལ་བས་ལྟུང་བྱེད་དགུ་བཅུ་
འོ།
༈ གྲོང་དང་ཁྱིམ་གཞན་ཉིད་དང་ནི། །བསླབ་པ་རྣམས་དང་དགོན་པ་

41
སོ་ཐར་སྡོམ་གྱི་ཚོམས་
བཞི། །དང་པོ་ཉེ་མིན་དགེ་སློང་མ། །བསོད་སྙོམས་ཆེད་དུ་གྲོང་འགྲོ་ལ། །བཟའ་
བཅའ་བླངས་ཏེ་འཆའ་འམ་ཟ། །གཉིས་པ་ཁྱིམ་དུ་དགེ་སློང་དག །ཟས་ལ་འཁོད་
ཚེ་དགེ་སློང་མས། །རིམ་བཞིན་མ་ཡིན་མི་སྙོམས་པར། །འབྲིམ་དུ་འཇུག་པ་མི་
བཟློག་ཟ། །གསུམ་པ་བསླབ་པ་བཅས་པའི་ཁྲིམས། །རེ་ཞིག་བསོད་སྙོམས་སློང་
མིན་པར། །ཟས་ནི་སློང་བར་བྱེད་པ་དང་། །བཞི་པ་འཇིགས་བཅས་དགོན་པ་
ཡི། །གཙུག་ལག་ཁང་དུ་གནས་པའི་ཚེ། །ཉེ་འཁོར་ནགས་ཚལ་མ་ཉུལ་བར། །
ཕྱི་རོལ་འོང་ནས་ཟས་ཟ་བ། ། སོ་སོར་བཤགས་པ་བྱ་བར་གསུངས། །
༈ ཉེས་བྱས་བརྒྱ་དང་བཅུ་གཉིས་ལ། །གོས་བགོ་བ་ལས་བྱུང་བ་བཅུ།།
སྤྱོད་ཡུལ་འགྲོ་བ་ཉི་ཤུ་དང་། །འདུག་པའི་དགུ་དང་ཟས་སློང་བརྒྱད། །ཟ་བ་ཉེར
གཅིག་ལྷུང་བཟེད་ཀྱི། །བཅུ་བཞི་ཆོས་བསྟན་ཉི་ཤུ་དྲུག ། སྒྲུབ་པའི་ཚུལ་གསུམ་རྒྱུ
གཅིག་གོ། ། 
T
༈ ཤམ་ཐབས་
ཟླ་ཟླུམ་པོར་མི་བགོ་བ། ། ཧ་ཅང་བརྩེངས་དང་ཧ་ཅང་
འཇོལ། །གླང་པོའི་སྣ་ལྟར་ནར་བ་དང་། །ཏ་ལའི་ལོ་མ་ལྟར་ལྟེབ་པ། །འབྲུ་ཡི་
ཕུར་མ་ལྟ་བུ་འོ། །སྦྲུལ་མགོ་གདེང་བ་ལྟ་བུ་དང་། །ཆོས་གོས་ཧ་ཅང་བརྩེངས་
དང་འཇོལ། །ཟླུམ་པོར་མི་བགོ་བ་སྟེ་བཅུ། །
ཤིན་ཏུ་མ་བསྡོམས་པ་དང་ནི། །ལེགས་པར་མ་བསྒོས་སྒྲ་མ་བསྐྱུངས། །
མིག་གཡེངས་གཉའ་ཤིང་གང་འདས་ལྟ། །མགོ་བོ་གཡོགས་བརྫིས་གཟར་བ་
དང་། །གཉའ་གོང་དུ་ནི་བསྣོལ་བ་དང་། །ཕྲག་པ་གཉིས་ཀ་ལ་གཟར་བ། །བྲང་
བབས་འགྲོ་དང་འཇལ་ཐབས་འགྲོ། །མཆོངས་དང་ཙོག་པུར་དཀུར་བརྟེན་འགྲོ། །

42
 སྟག་ལུང་སྡོམ་གསུམ་འབྲིང་པོ་
ལུས་བསྒྱུར་ལག་སྐྱོགས་མགོ་བོ་བསྒྱུར། །ཕྲག་སྤྲད་ལག་པ་སྦྲེལ་ཉི་ཤུ། །
སྟན་ལ་མ་བསྒོ་བར་འདུག་པ། །མ་བརྟགས་ལུས་ཀྱི་ལྗིད་ཕབ་དང་། །
རྐང་པ་བསྣོལ་དང་བརླ་བསྣོལ་བ། །ལོང་བུའི་སྟེང་དུ་ལོང་བུ་བཞག །རྐང་པ་
དགུག་དང་གདང་བ་དང་། །འདོམས་སྣང་བར་འདུག་པ་སྟེ་དགུ། །
ཟན་ནི་ལེགས་པར་མ་བླངས་པར། །མུ་དང་ཁ་ད་ཆད་ཡིན་པ། །ཟས་དང་
ཚོད་མ་མཉམ་པར་ཡང་། །མཐར་ཆགས་མིན་པར་ལྷུང་བཟེད་ལྟ། །བཟའ་བཅའ་
མ་འོང་ལྷུང་བཟེད་འཛེད། །ལྷག་པོར་འདོད་པས་ཕན་ཚུན་འགེབས། །ལྷུང་བཟེད་
བཟའ་བཅའི་སྟེང་བཟུང་བརྒྱད། །
ལེགས་པར་མི་བཟའ་ཁམ་ཚད་ནི། །ཧ་ཅང་ཆུང་དང་ཆེ་བ་དང་། ། མི་རརན་
ན་
མ་བཟས་པར་ཁ་གདང་། །ཁ་ནི་ཁམ་གྱིས་བཀང་སྟེ་སྨྲ། །ཙུག་ཙུག་ཅག་ཅག་ཧུ་
ཧུ་དང་། །ཕུ་ཕུ་ལྕེ་ཕྱུང་འབྲུ་རེ་ནས། །འཕྱས་གདགས་མཁུར་བ་སྤོ་བ་དང་། །
རྐན་གཏོག་པ་དང་ཁམ་འཕྲོ་བཅད། །ལག་པ་ལྡག་དང་ལྷུང་བཟེད་འབྱོག །ལག
པ་སྤྲུག་དང་ལྷུང་བཟེད་སྐྱོམ། །མཆོད་རྟེན་འདྲར་བཅོས་བཟའ་ཉེར་གཅིག །
གཞན་གྱི་ལྷུང་བཟེད་འཕྱ་ཕྱིར་བལྟ། །ཟས་འབགས་ལག་པས་ཆུ་སྣོད་
འཛིན། །གཞན་ལ་འབགས་པའི་ཆུས་གཏོར་བ། །མ་དྲིས་འབགས་ཆུ་ཁྱིམ་དུ་
དབོ། །ལྷུང་བཟེད་ཟས་ཀྱི་ལྷག་བླུག་དོར། །ལྷུང་བཟེད་འོག་གཞི་མེད་པར་
འཇོག །དེ་བཞིན་གད་ཁ་གཡང་ས་དང་། །དཀན་གཟར་བཞག་དང་འགྲེང་སྟེ་
བཀྲུ། །གད་པ་གཡང་ས་དཀན་གཟར་པོ། །འབབ་ཆུ་དྲག་པོར་བཀྲུ་བཅུ་བཞི། །
ནད་པ་མིན་པར་ཆོས་ཉན་པོ། །འདུག་ལ་འཆད་པོ་འགྲེང་བས་སྟོན། །དེ་

43
སོ་ཐར་སྡོམ་གྱི་ཚོམས་
བཞིན་ཉལ་ལ་འདུག་པས་དང་། །མཐོན་པོར 
ར་འདུག་ལ་དམའ་འདུག་པས། །བཟང་
པོར་འདུག་ལ་ངན་འདུག་གིས། །མདུན་དུ་འགྲོ་ལ་ཕྱིས་འོང་གིས། །དབུས་ནས་
འགྲོ་ལ་འགྲམ་འགྲོ་ཡིས། །མགོ་གཡོགས་བརྫིས་གཟར་གཉའ་གོང་དང་། །ལྟག་
པར་བསྣོལ་བ་ཞྭ་ཅོད་པན། །ཕྲེང་བ་གོས་ཀྱིས་དཀྲིས་པ་དང་། །དོ་ཀེར་ཅན་དང་
- :: ，!
གླང་ཆེན་རྟ། །ཁྱོགས་དང་གཞོན་པ་ལ་འདུག་དང་། །མཆིལ་ལྷམ་གྱོན་པ་ལག་པ་
ན༑ །གདུགས་དང་དབྱུག་པ་མདའ་གཞུ་དང་། །རལ་གྲི་དགྲ་སྟ་ཐོགས་པའམ། །
གོ་ཆ་གྱོན་ལ་འཆད་ཉེར་དྲུག །
ནད་མེད་འགྲེང་སྟེ་གཤང་གཅི་བྱེད། །དེ་བཞིན་ཆུ་ཡི་ནང་དུ་དང་། །རྩྭ་
སྔོན་ཡོད་པར་འདོར་བ་གསུམ། །གནོད་པ་བྱུང་བ་མ་གཏོགས་པར། །ཤིང་ལས་
མི་གང་ཙམ་ལས་མཐོར། །འཛེགས་རྣམས་བཤགས་བྱའི་ཉེས་བྱས་སོ། །
༈ དགེ་སློང་མ་ལ་ཕམ་པ་བརྒྱད། །ལྷག་མ་ཉི་ཤུ་སྤང་ལྟུང་ནི། །སོ་
གསུམ་ལྟུང་བྱེད་བརྒྱ་བརྒྱད་ཅུ། །སོར་བཤགས་བཅུ་གཅིག་ཉེས་བྱས་ནི། །བརྒྱ་
དང་བཅུ་གཉིས་དགེ་སློབ་མར། །རྩ་བའི་ཆོས་དྲུག་རྗེས་མཐུན་དྲུག །རྣམ་གྲངས་
ཙམ་མོ་གཞན་དུ་ཤེས། །
༈ བསླབ་པ་ཡོངས་སྦྱོང་གིས་བསྲུང་ལ། །ཚུལ་ཁྲིམས་རྣམ་པར་དག
ད་གསོ་སྦྱོང་། དང་། །ཚུལ་ནི་རྣམ་པ་ ར་དག་བྱེད་དབྱར་གནས། དང་། །ཆོས་
ནི་རྣམ་པར་དག་བྱེད་དགག་དབྱེ། པ། །གསོ་སྦྱོང་དབྱར་གནས་དགག་དབྱེའི་
གཞི། །དང་པོ་ཞི་གནས་མཐུན་པའི་གཉིས། །བསླབ་གསུམ་གསོ་ཞིང་སྦྱོང་བའི་
དབང་། །དང་པོ་སེམས་དང་ཤེས་རབ་ཀྱི། །བསླབ་པ་གསོ་སྦྱོང་ཞི་གནས་ནི། །

44
 སྟག་ལུང་སྡོམ་གསུམ་འབྲིང་པོ་
མོས་པའི་ཡིད་ལ་བྱེད་པ་དང་། །དེ་ཁོ་ན་ཉིད་ཡིད་བྱེད་དོ། །གཉིས་པ་ཚུལ་ཁྲིམས་
བསླབ་གསོ་སྦྱོང་། །མཐུན་པའི་ལ་ཡང་རྣམ་པ་ལྔ། །བསྡུམ་དང་བཀྲ་ཤིས་གནོད་
པ་བཟློག །བཅོ་ལྔ་པ་དང་བཅུ་བཞི་པ། །ཚོགས་མཐུན་བྱེད་ཕྱིར་མཐུན་པའི་འོ། །
བསྡུ་ཕྱིར་གཎྜི་བརྡུང་བྱ་སྟེ། །ཙན་དན་ལ་སོགས་བཅོ་ལྔའམ། །འོ་སེ་ལ་ནི་
འབད་དེ་བྱ། །སྲིད་དུ་སོར་མོ་བརྒྱད་ཅུ་བཞི། །ཞེང་དུ་སོར་དྲུག་དཔངས་སུ་
གཉིས། །ཟུར་བཞི་བརྒྱད་གཞོག་སོར་མོ་གཉིས། །གཉིས་གཉིས་ལྡན་པ་རྩེ་མོ་
གཉིས། །སྦལ་པའི་མགོ་བོ་འདྲ་བ་འོ། །གཎ་གཡོགས་ཤིང་དེ་ལས་བཅད་པ། །
འཕོག་པའི་ཚད་ནི་སོར་བཅུ་གཉིས། །འཆང་བཟུང་ལ་ཡང་དེ་ཉིད་དེ། །རྩེ་གཉིས་
ནེའུ་ལེའི་མགོ་འདྲ་འོ། །གཉྫི་ཆུ ང་ཆུང་ངུ་སོར་མོ་ནི། ། ཉི་ཤུ་རྩ་བཞིར་ཡོད་པའང་
བཤད། །དེར་འགྲོ་དཀོན་མཆོག་གསུམ་ལ་ནི། །ཕྱག་འཚལ་ནས་ནི་བརྡུང་བྱ་
སྟེ། །ཤད་ཚལ་ལན་གསུམ་དག་གི་མཐར། །བསྡུ་ཕྱིར་རྒྱུད་གསུམ་ཏོག་གསུམ་
མོ། ། 
རྒྱུ་རྒྱུད་ནི་རེ་རེ་དག་ལ་ཡང་། །གཅིག་ནས་བཅོ་བརྒྱད་བར་ཇེ་ཆེར། །བཅུ་དགུ་
ནས་ནི་སོ་དྲུག་བར། །ཇེ་ཆུང་བརྡེག་ཐེབས་བརྒྱ་དང་བརྒྱད། །ལས་ཀྱི་དོན་དུ་རྒྱུད་
པ
 གཅིག་དང་། །ཏོག་གསུམ་གནས་ནི་ཁང་སྟེང་སོགས། །ཕྱོགས་ཆ་མཐོ་བ་གང་
རུང་ནས། །དུས་དེར་འདུ་བར་འོས་པ་འདུ། །དགེ་སློང་བསྐོས་པས་འདོན་པར་
བསྐུལ། །དང་པོར་ཕྱག་བྱ་བར་དུ་མདོ། །གདོན་ཞིང་ཐ་མར་བསོད་ནམས་བསྔོ། །
འ
འདི་དག་གསུམ་ནི་དུས་རྒྱུན་དུ། །དགེ་འདུན་འདུན་པའི་བྱ་བ་སྟེ། །དེས་ན་རྒྱུན་
ཆགས་གསུམ་པར་བཏགས། །དགེ་ཚུལ་རྣམས་ཀྱིས་བཤགས་པའི་རྗེས། །
ཡོངས་དག་འབུལ་ལ་དེའི་གསོ་སྦྱོང་། །ཞེས་པའི་ཐ་སྙད་བྱས་པ་ཡིན། །དགེ་

45
སོ་ཐར་སྡོམ་གྱི་ཚོམས་
འདུན་ལས་ལ་འདུ་བའི་སྔོན། །ལྟུང་བ་བཤགས་པར་འོས་པ་བཤགས། །སྡོམ་པར་
འོས་པ་བསྡམ་བྱ་སྟེ། །བྱིན་གྱིས་བརླབ་པར་འོས་པ་བརླབ། །གལ་ཏེ་ཐམས་ཅད་
ལྟུང་ཅན་ན། །གཞན་དུ་ཕྱིར་བཅོས་བྱར་འགྲོ་ཞིང་། །མིན་ན་ལྟུང་མཐུན་བྱིན་གྱིས་
རློབས། །འདུ་བར་འོས་ཀུན་འདུས་པར་བསྒྲིག །དགག་དགོས་ཡོད་པར་ངེས་པ་
ལ༑ །བསྐོས་པས་རིམ་མམ་གཅིག་ཆར་དུ། །འདུན་པ་དང་ནི་ཡོངས་དག་བླང་། །
དེ་ཉིད་དགེ་འདུན་དབུས་སུ་འབུལ། །དེ་རྗེས་གནས་ལ་བློ་མཐུན་བྱས། །སོ་ཐར་
མདོ་ཡི་བསྟོད་པ་དང༌། །དང་པོར་བྱ་བ་བཏོན་ནས་ཀྱང་། །གསོལ་བྱ་གླེང་གཞི་
རྣམ་བཞག་པ། །འཛིན་འཇུག་ནས་བརྩམ་གླེང་གཞི་འམ། །ཕམ་ལྷག་མ་ངེས་རིལ་
པོར་འདོན། །དགག་དགོས་དང་བསྟུན་གང་རུང་བྱས། །བསོད་ནམས་བསྔོའོ་དགེ་
འདུན་དུ། ། མ་ལོངས་པས་ནི་བྱིན་གྱིས་རློབས། །
དུས་ཚིགས་རྣམ་པར་བཞག་པ་ཡང་། །དམ་ཆོས་འདུལ་མངོན་རང་གི་
ལུགས། །དགུན་སྟོད་དགུན་སྨད་དཔྱིད་སོས་ཀ །དབྱར་དང་སྟོན་ཏེ་དྲུག་པོ་ཡི། །
རེ་རེ་ལ་ཡང་ཟླ་གཉིས་གཉིས། །དགུན་དཔྱིད་དབྱར་ཙམ་དབྱར་ཐུང་ངུ་། །དབྱར་
རིང་དུས་ཏེ་རྣམ་པ་ལྔ། །དང་པོ་གཉིས་ལ་ཟླ་བཞི་བཞི། །དེ་འོག་ཟླ་གཅིག་ཞག་
གཅིག་དང་། ། ཟླ་གསུམ་ཞག་གཅིག་གིས་དམན་པས། །དགུན་དང་དཔྱིད་དང་
དབྱར་གསུམ་ལ། ། ཟླ་བ་བཞི་བཞིའི་བདག་ཉིད་དོ། །འཇིག་རྟེན་གྲགས་པར་དཔྱིད་
དབྱར་སྟོན། །དགུན་བཞི་རེ་རེའང་ཟླ་གསུམ་མོ། །འདིར་ནི་ཡོངས་གྲགས་ཧོར་ཟླ་
བ༑ །དགུ་པའི་མར་ངོའི་ཚེས་གཅིག་ནས། །བཅུ་པའི་ཡར་ངོ་བཅོ་ལྔའི་བར། །
དགུན་ཟླ་དང་པོ་སྨིན་དྲུག་གི། །ཟླ་བར་བཟུང་ལ་རིམ་གྱིས་བགྲང་། །ས་ག་དང་ནི་

46
 སྟག་ལུང་སྡོམ་གསུམ་འབྲིང་པོ་
ཆུ་སྟོད་དང་། །དེ་བཞིན་ཁྲུམས་སྨད་སྨིན་དྲུག་ཅན། །རྒྱལ་དང་དབོ་ཞེས་བྱ་བ་
ཉིད། །དྲུག་པའི་མར་ངོ་བཅུ་བཞི་པ། །གཞན་པ་བཅོ་བརྒྱད་བཅོ་ལྔ་པ། །ཟླ་ཤོལ་
བཀའ་བཙན་གྲགས་ལྡན་པ། །དཔུང་ཅན་ཤེས་རབ་གསལ་བ་ཡི། །རྒྱལ་པོའི་རྗེས་
འབྲང་རྒྱུ་སྐར་ནི། །སྐར་མཁན་གྱིའོ་ཚེས་གྲངས་ཀྱང་། །སྤྲོ་བས་བགྲང་ཞིང་
འདུས་པར་བརྗོད། །
༈ དབྱར་གནས་སྦྱིན་བདག་ཞལ་ཏ་བ། །སྤྱོད་ཡུལ་གྲོང་དང་བསོད་
སྙོམས་དང་། །ནད་གཡོག་གནས་ཀྱི་བླ་མར་ཡོད། །འཐབ་བཀྲོལ་ཅན་མེད་མི་
འབྱུང་དེར། །ཉི་མ་སྔ་མར་གནས་མལ་དང་། །ཡོ་བྱད་དག་ནི་སྟ་གོན་བྱ། །དབྱར་
འབྲིང་ཉ་ཡི་གསོ་སྦྱོང་དུས། །གནས་མལ་སྟོབ་བསྐོས་དེ་ཡིས་ནི། །ཁྲིམས་སུ་བྱ་
བ་རྣམས་བརྗོད་ནས། །ཚུལ་ཤིང་བཀོད་ཅིང་དེའི་འོག་ཏུ། །དེ་ལས་གཞན་པའི་
དགེ་སློང་གིས། །གསོལ་བ་བྱས་ཏེ་གོ་བར་བྱ། །དེ་མ་ཐག་ཏུ་ཚུལ་ཤིང་ཡང་། །
དབྱར་དེར་གནས་ན་བླང་བྱ་སྟེ་།བླང་ངས་པ་དགེ་འ་
འདུན་ན་ལ་གོ་བྱ། གནས་མལ་
བསྟབས་ཏེ་བརྗོད་པར་བྱ། །གནས་པར་ཁས་བླངས་བཅུ་དྲུག་ཉིན། །རང་གི་
གནས་ཁང་དགེ་སློང་གི། །མདུན་དུ་ཟླ་གསུམ་གནས་ཁས་བླང་། །སྔ་མ་ཁས་
ལེན་མ་ཐུབ་བམ། །ཐུབ་ཀྱང་རལ་ན་ཕྱི་མ་བླང༌། །ཐུང་ངུའི་དབྱར་གྱི་ཉིན་པར་
རོ། །ཆོས་ལྡན་དགག་དགོས་ཡོད་གྱུར་ན། །ཞག་ནི་བདུན་ནམ་བཅུ་བཞི་ཡི། །
གནང་བ་བྱིན་ལ་གཞན་དུ་གཏང་། །
༈ ༈ དགག་དབྱེ་ལ་ནི་འདུ་བར་བྱ། །དགག་དབྱེ་ལྟུང་དང་རྫས་ཀྱི་
གཉིས། །ལྟུང་བ་མཐོང་ཐོས་དོགས་པས་གླེང་། །དེ་ཕྱིར་དགག་དབྱེ་ཞེས་བྱ་འོ། །

47
སོ་ཐར་སྡོམ་གྱི་ཚོམས་
ཚེས་བཅུའི་ཉིན་ནས་ཉི་ནུབ་ཚུན། །ཕུལ་བྱུང་ཆོས་དང་ལྡན་པའི་གཏམ། །རྣམ་པར་
གཏན་ལ་དབབ་པ་ཡིས། །མཚན་མོ་ཐོག་ཐག་འདའ་བར་བྱ། །བཤགས་འོས་
བཤགས་སོགས་གསོ་སྦྱོང་བཞིན། །སྐྱ་རེངས་འཆར་བའི་མདུན་རོལ་དུ། །དགག་
དབྱེ་བྱ་སྟེ་བྱེད་པོ་བསྐོས། །དགེ་སློང་གཅིག་གིས་གསོལ་བ་བྱ། །དགག་དབྱེ་བྱེད་
པས་རྩྭ་བྲིམས་ཏེ། །གཉིས་ཀའི་པུས་མནན་ལག་པས་གཟུང་། །དགག་དབྱེ་བྱེད་
པས་མདུན་དུ་བྱས། །ཙོག་པུར་འདུག་ཅིང་ལྷམ་ཕུད་དེ། ། བླ་གོས་ཕྲག་གཟར་དེ་བྱ་
བས། །དགག་དབྱེ་གོ་བྱའི་ཚིག་བརྗོད་དོ། །སྤྱིར་བཏང་ལན་གསུམ་དམིགས་
བསལ་གཅིག །བྱེད་པོས་གཞན་དུ་རང་གིས་བྱ། །དེ་ཡིས་དགེ་འདུན་ལ་གོ་བྱ། །
ལེགས་པར་དགག་དབྱེ་མཛད་སོགས་བརྗོད། །བྱེད་པོས་རྫས་ཀྱི་དགག་དབྱེ་བྱ། །
དབྱར་རྙེད་བསྟབ་བྱ་དེ་རྗེས་སུ། །དགེ་ཚུལ་རྣམས་བོས་དགག་དབྱེ་བྱ། །དགེ་
འདུན་མ་ལོངས་བྱིན་གྱིས་བརླབ། །སྤྱིར་བཏང་ཟླ་གསུམ་དབྱར་གནས་ཤིང་། །
དམིགས་བསལ་གསོ་སྦྱོང་གཉིས་སམ་གསུམ། །ཐལ་ནས་དགག་དབྱེ་རྐྱེན་དབང་
གིས། །ཟླ་ཕྱེད་སོང་བའི་གསོ་སྦྱོང་དུས། །འདི་བྱས་གསོ་སྦྱོང་མེད་མིན་ནོ། །
༈ ཕྱིཕྱིར་བཅོས་ལྟུང་དང་རྩོད་པའི་གཉིས། །ཕམ་པ་འཆབ་བཅས་བྱུང་བའི་
རྒྱུད། །གསོར་མི་རུང་བས་གནས་ནས་དབྱུང་། །འཆབ་མེད་བྱུང་བ་དགེ་འདུན་
།ཇི་སྲིད་འཚོ་བར་བསླབ་པ་ནོས། །སྤྱོད་བསླབ་པ་ཡང་དམན་སྤྱོད་
ལས། 
རྣམས། །དང་ལེན་ཁྱད་པར་ཅན་སྤྱོད་རྣམས། །སྤོང་བར་སློབ་པས་དེ་སྐད་བྱ། །
དགྲ་བཅོམ་ཐོབ་ན་རང་བཞིན་གནས། །ཕམ་གཏོགས་སྦོམ་པོ་ལྕི་བ་ནི། །མཚམས་
ནང་དགེ་འདུན་ཀུན་ལ་བཤགས། །ཡང་བ་ཕྱི་རོལ་དགེ་སློང་བཞིར། །ལྷག་མ་

48
 སྟག་ལུང་སྡོམ་གསུམ་འབྲིང་པོ་
བརྗོད་དང་རྟེན་མི་ནུས། །བསྙེན་པར་མ་རྫོགས་གནས་ཕྱུང་ལ། །འཆབ་པ་མི་
འབྱུང་བཅབ་ལྷག་ནི། །སྤོ་བ་ནོད་དེ་སྤྱད་ལ་དབྱུང་། །དེ་ཕྱིར་སྤྲོ་བ་ཞེས་བྱ་ན། །
ཁྱད་པར་ཅན་གྱི་གནས་དག་ནས། །དམན་པའི་གནས་སུ་སྤོ་ཕྱིར་རོ། །སྤྲོ་བཞིན་
གཉིས་བྱུང་གཞི་ནས་ཏེ། །ཡང་བྱུང་གཞི་ནས་གཞི་བྱུང་ན། །ནན་ཏུར་འོག་ཏུ་
བཞག་གཤུང་གིས། ། སྤོ་བ་ཇི་སྲིད་བཅས་པའི་ཡུན། །འཆབ་མེད་མགུ་བ་ཞག་
དྲུང་དྲུག་བྱིན། །སྤྱོད་དེ་དགེ་འདུན་མགུ་བྱེད་ཕྱིར། །དེར་བརྗོད་ངོ་བོ་དམན་སྤྱོད་ལེན། །
ཁྱད་པར་ཅན་གྱི་སྤྱོད་སྤོང་ངོ་། །སྤྱད་བཞིན་རིས་འདྲ་གཉིས་དང་གསུམ། །བྱུང་
ན་གཞི་ནས་སྤོ་བཞིན་དུ། །འཆབ་མེད་གཅིག་བྱུང་མགུ་སྤྱོད་ཉིད། །ཉི་ཤུས་དབྱུང་
བའི་ཆོ་ག་བྱ། །དེ་ནི་ས་གཞན་གནས་པ་ལས། །རང་བཞིན་གནས་པར་དབྱུང་ཕྱིར་
རོ། །དེ་དག་ཁྲེལ་མེད་ཤེས་མེའི་དབང་། །ངོ་ཚ་ལྡན་དང་སྡེ་སྣོད་གསུམ། །འཛིན་
ཤེས་སྤོ་མགུ་མི་དགོས་པར། །གང་ཟག་གཅིག་མདུན་བཤགས་པ་ཡིས། །ལྷག་
མའི་ལྟུང་བ་དག་གྱུར་ཏེ། །བསམ་པས་ལྟུང་བ་ལས་ལྡང་གིས། །ཆད་པའི་ལས་
ཀྱིས་མིན་ཕྱིར་རོ། །ལྷག་སྦོམ་ལྕི་བ་དགེ་སློང་ལྔ། །ཡང་བ་གང་ཟག་གཅིག་མདུན་
བཤགས། །གླེང་བས་མི་འཆོས་སྡིག་སྨད་བསྐྲད། །ཕྱིར་འགྱེད་གནས་དབྱུང་ཅི་
རིགས་སྦྱར། །དགེ་འདུན་ལ་ནི་བཟོད་གསོལ་མཐོལ། །སྤང་ལྟུང་གང་ལས་བྱུང་
རྫས་སྤང་། །ཞག་གཅིག་ལོན་ནས་བཤགས་བྱ་སྟེ། །འབའ་ཞིག་ཉེས་བྱས་
བཤགས་པའི་ཡུལ། །དོན་གོའི་དྲུང་དུ་ལྟུང་གང་གི། ། སྡེ་ཚན་དེ་ལས་བྱུང་སྨོས་
བཤགས། །སོར་བཤགས་ཀུན་རའི་ཕྱི་རོལ་ནས། ། སྨྲེ་སྔགས་བཅས་བཤགས་
བསྡོམ་བྱ་རྣམས། །ཡིད་ཀྱིས་བསྡམས་པས་ལྡང་བའོ། །

49
སོ་ཐར་སྡོམ་གྱི་ཚོམས་
མངོན་སུམ་དྲན་པ་མ་མྱོས་དང་། །དེ་བཞིན་གང་མང་ངོ་བོ་ཉིད། །རྩྭ་
རྣམས་བཀྲམ་པ་ལྟ་བུ་དང་། །ཁས་བླང་བར་ཡང་བྱ་བ་སྟེ། །རྩོད་པ་ཞི་བྱེད་ཆོས་
བདུན་ནོ། །ཐོག་མ་ཉིད་ནས་གནང་བཀག་མེད། །རུང་དང་ཉེ་ཞིང་མི་རུང་
བཟློག །དེ་ནི་རུང་བ་ཡིན་པར་གཟུང་། །མི་རུང་དང་ཉེ་རུང་བ་བཟློག །དེ་ནི་མི་
རུང་ཉིད་ཤེས་བྱ། །གང་ཞིག་འདུལ་ལ་མི་སྣང་ཞིང་། །མདོ་སྡེར་མི་འཇུག་ཆོས་
ཉིད་དང༌། ། མི་མཐུན་དེ་ནི་བསྟན་མ་ཡིན། །རིང་དུ་དོར་བྱ་ནག་པོ་བསྟན། །མདོ་
སྡེ་ལ་འཇུག་འདུལ་ལ་སྣང་། །ཆོས་ཉིད་དང་ནི་མི་མཐུན་མེད། །དེ་ནི་སངས་རྒྱས་
བསྟན་ཡིན་པས། །བླང་བྱ་ཆེན་པོ་བསྟན་པ་འོ། །ཕྱག་རྒྱ་གསུམ་དང་ཡང་དག་
ལྡན། །བསླབ་པ་གསུམ་ནི་རབ་སྟོན་ཞིང་། །ཐོག་མ་བར་དང་མཐར་དགེ་བ། །
སངས་རྒྱས་གསུང་དུ་མཁས་པས་རྟོགས། །
༈ ཚུལ་ཁྲིམས་ཉམས་ཤིང་ཞིག་པས་ན། ། སྐྱེ་བ་འབུམ་ཕྲག་བརྒྱའི་བར་
དུ། །རིགས་དང་བྲལ་ཞིང་བདེ་སྤོང་སྟེ། །རྣམ་པར་ལྟུང་ཆེན་ཉམས་སུ་མྱོང་། །
༈ སྲུང་བའི་ཕན་ཡོན་གནས་སྐབས་སུ། །ཡོན་ཏན་ཀུན་གྱི་གཞི་རྟེན་
ཏེ། །ཚུལ་ཁྲིམས་བསླབ་ལ་རང་ཡིད་ཆེས། ། མི་དེ་ཉི་མ་གཅིག་ལ་ཡང་། །བསོད
ནམས་ཕུང་པོ་དཔག་ཏུ་མེད། །གང་ཞིག་རབ་ཏུ་བག་ཡོད་པས། །ཆོས་འདུལ་འདི་
ལ་སྤྱོད་གྱུར་པ། །སྐྱེ་བའི་འཁོར་བ་རབ་སྤངས་ཏེ། །སྡུག་བསྔལ་ཐ་མར་བྱེད་
འགྱུར་ཞེས། །རྒྱལ་བས་སོ་སོ་ཐར་པར་གསུངས། །དེ་ཕྱིར་ངེས་ལེགས་བྱང་ཆུབ་
གསུམ། །བདེ་བླག་ཉིད་དུ་འགྲུབ་པར་འགྱུར། །
དཔལ་ལྡན་སྒྲུབ་བརྒྱུད་སྙིང་པོ་སྟག་ལུང་པ། །སྒྲུབ་བ་རྟེན་དགེ་སློང་རྡོ་རྗེ་རྗེ

50 སྟག་ལུང་སྡོམ་གསུམ་འབྲིང་པོ་
འཛིན་པ་ཉིད། །མཆོག་ཏུ་བཞེད་རིགས་དེ་ལ་འདི་གཅེས་ཕྱིར། །ཤཱཀྱའི་དགེ་སློང་
ངག་དབང་རྣམ་རྒྱལ་གྱིས། །སྦྱར་བས་ཆོས་འདུལ་ཉི་མའི་སྣང་བ་ནི། །ལེགས་
བཤད་ཤིང་རྟ་བདུན་གྱིས་ལེགས་དྲངས་ནས། །ཐར་འདོད་གདུལ་བྱའི་ཡིད་མཁར་
A
མཛེས་པའི་གཟིས། །རྣམ་གྲོལ་པདྨོའི་ཚལ་བཟང་རྒྱས་བྱེད་ཤོག །
མགོན་པོ་སྟག་ལུང་པ་ཆེན་པོའི་རྡོ་རྗེའི་གསུང་གཞུང་དང་མན་ངག་གི་
མཐུས་ལེགས་པར་བཤད་པ་སྡོམ་པ་གསུམ་རྣམ་པར་གཏན་ལ་དབབ་པའི་བསྟན་
བཅོས་རྒྱལ་བའི་དགོངས་པ་རབ་ཏུ་གསལ་བར་བྱེད་པ་ཞེས་བྱ་བ་ལས། སོ་སོར་
ཐར་པའི་སྡོམ་གྱི་ཚོམས་ཏེ་དང་པོའོ།། །།
6•ད་སྐུ་
༄༅། །རྒྱལ་བའི་དགོངས་པ་རབ་ཏུ་གསལ་བར་བྱེད་པ་ཞེས་བྱ་བའི་བསྟན་
བཅོས་ལས་བྱང་ཆུབ་སེམས་སྡོམ་གྱི་ཚོམས་ཏེ་
གཉིས་པ་བཞུགས་སོ། །
ཁ :
༈ རྒྱལ་བ་ཀུན་གྱི་ཐུགས་རྗེའི་དཔྱིད། །འཇིག་རྟེན་གསུམ་གྱི་བླ་མ་
མཆོག །སྤྱན་རས་གཟིགས་དབང་སྟག་ལུང་པ། །བཀྲ་ཤིས་དཔལ་ཞབས་ཕྱག་
བགྱིས་ཏེ། །མགོན་པོ་དེ་ཡི་རྡོ་རྗེའི་གསུང་། །ངར་འཛིན་གདུག་སེམས་རྣམ་དག་བ་ ༤
ཅིང་། །མཐར་ཐུག་ཚད་མེད་བཞི་དང་ལྡན། །གཞན་དོན་སྲིད་སྐྱོ་ཞི་འདུན་བྲལ། །
འདི་བྱང་སེམས་ཚུལ་ཁྲིམས་སྡོམ་པ་ཡིན། །ཞེས་གསུངས་འདི་དོན་ལེགས་བཤད་
བྱ། །རྐང་པ་དང་པོས་སྲིད་པའི་རྩ། །བདག་ཏུ་འཛིན་དང་ཞེ་སྡང་བ། །གཙོར་གྱུར་

51
བྱང་ཆུབ་སེམས་སྡོམ་གྱི་ཚོམས་
སྒོ་གསུམ་ཉེས་པ་ཀུན། །སྤོང་བ་སྡོམ་པའི་ཚུལ་ཁྲིམས་བསྟན། །གཉིས་པས་འགྲོ་
རྣམས་ལུས་སེམས་ཀྱི། །གནས་སྐབས་མཐར་ཐུག་བདེ་བ་དང་། །དེ་ཐོབ་བྱེད་རྒྱུ་
དགེ་བར་ལྡན། །སྡུག་བསྔལ་རྒྱུར་གྱུར་སྡིག་དང་བྲལ། །ཟག་མེད་མྱང་འདས་བདེ་
བས་ཚིམ། །མཐར་ཐུག་ངོ་བོ་ཉིད་ཀྱི་སྐུ། །འགོག་བདེན་བཏང་སྙོམས་ཆེན་པོར་
ནིནི།
། །འགོད་སླད་བྱང་ཆུབ་སྤྱོད་ཚོགས་ལ། །རབ་འཇུག་དགེ་བ་ཆོས་སྡུད་
བསྟན། །གསུམ་པས་སྲིད་ཞིའི་མཐའ་བྲལ་བ། །བདེན་གཉིས་ཟུང་འཇུག་དབུ་མ་
ཆེ། །ཆོས་རྣམས་ཀུན་གྱི་དེ་བཞིན་ཉིད། །ཤེས་ནས་གོམས་པར་བྱ་བའི་ཐབས། །
མཉམ་བཞག་ནམ་མཁའ་ལྟ་བུ་ནི། །ཕར་ཕྱིན་ཀུན་གྱི་ངོ་བོ་གང་། །གཙོར་བྱ་རྗེས་
ཐོབ་སྒྱུ་མར་བལྟས། །འགྲོ་བའི་དོན་དུ་བསོད་ནམས་ཚོགས། ། རྒྱ་ཆེན་རྒྱུན་མི་ཆད་
བརྩམས་ལ། །མཐར་ཐུག་མཉམ་རྗེས་ཐ་དད་མེད། །སེམས་ཅན་དོན་བྱེད་ཀུན་གྱི་
རབ། །བཞི་པས་མི་མཐུན་ཕྱོགས་སྤོང་བ། །ཉེས་སྤྱོད་སྡོམ་པའི་ཚུལ་ཁྲིམས་
དང༌། །རང་གི་རྒྱུད་ལ་དགེ་བའི་ཚོགས། །སྒྲུབ་པ་དགེ་བ་ཆོས་སྡུད་ཁྲིམས། །
གཞན་ལ་ཕན་བདེ་རབ་སྦྱིན་པ། །སེམས་ཅན་དོན་བྱེད་ཚུལ་ཁྲིམས་སོ། །སྦྱིན་
སོགས་ཕྱིན་དྲུག་རེ་རེ་ཡང་། །རང་གིས་སངས་རྒྱས་ཆོས་རྫོགས་པར། །བྱེད་པའི་
ཆ་ནས་ཆོས་སྡུད་དང་། །སེམས་ཅན་གཞན་ལ་ཕན་འདོགས་པའི། ། ཆ་ནས་དོན་
བྱེད་ཚུལ་ཁྲིམས་ཡིན། །དེས་ན་བྱང་ཆུབ་སེམས་དཔའ་ཡི། །ཚུལ་ཁྲིམས་ཐམས་
ཅད་དེ་གསུམ་དུ། །མ་འདུས་མེད་ཅེས་རྣམ་པར་བསྒྲགས། །
༈ དེ་ལྟར་ལུས་ནི་མདོར་བསྟན་ནས། །ཡན་ལག་རྒྱས་པར་བཤད་བྱ་
བ༑ །སྲིད་ཞིའི་ཕན་བདེ་མ་ལུས་པ། །འབྱུང་བའི་གནས་ནི་རྫོགས་སངས་རྒྱས། །

52
 སྟག་ལུང་སྡོམ་གསུམ་འབྲིང་པོ་
དེའི་རྒྱུ་གཅིག་པུ་བྱང་ཆུབ་སེམས། །ངོ་བོ་སྤྲོ་དང་རྩོམ་པ་དང་། །དོན་དང་འབྱུང་བ་
ཆེན་པོ་བཞིའི། ། སྒོ་ནས་འབྲས་བུ་བྱང་ཆུབ་དང་། །ཆེད་དུ་བྱ་བ་སེམས་ཅན་ལ། །
དམིགས་པའི་བློ་གཉིས་ལྡན་པའོ། །དབྱེ་བ་དཔེ་ལས་ཉི་ཤུ་གཉིས། ། ས་མཚམས་
ཀྱིས་བཞི་མཚན་ཉིད་ཀྱི། །སྒོ་ནས་ཀུན་རྫོབ་དོན་དམ་གཉིས། །ཀུན་རྫོབ་སྨོན་
འཇུག་གཉིས་ཏེ་སྤྱིར། །གཞན་དོན་སངས་རྒྱས་ཐོབ་ཆེད་དུ། །བྱང་ཆུབ་སེམས་
དཔའི་བསླབ་པ་ལ། །སློབ་པར་དམ་བཅའི་སེམས་བརྟན་པོ། །སྦྱོར་བས་བརྒྱན་པ
བྱང་སྡོམ་མོ། །དམིགས་པ་བྱང་ཆུབ་སེམས་ཅན་ལ། །ཕན་ཡོན་མཐོང་དང་བདེ་
གཤེགས་དང་། །སྡུག་བསྔལ་མཐོང་དང་དགེ་བཤེས་ཀྱིས། །ཡང་དག་བསྐུལ་བ་
རྒྱུ་ཡིན་ནོ། །ཡང་ན་ཐེག་ཆེན་རིགས་དང་ལྡན། །དགེ་བའི་བཤེས་ཀྱི་མགོན་དང་
བཅས། །སེམས་ཅན་རྣམས་ལ་སྙིང་རབ་བརྩེ། །སྡུག་བསྔལ་དཀའ་སྤྱད་ཀྱིས་མི
སྐྱོ། །ཡང་ན་ཀུན་རྫོབ་བྱང་ཆུབ་སེམས། །གྲོགས་སྟོབས་རྒྱུ་སྟོབས་རྩ་བའི་
སྟོབས། །ཐོས་སྟོབས་དགེ་བ་གོམས་ལས་ཏེ། །དོན་དམ་བྱང་སེམས་སངས་རྒྱས་
མཉེས། །བསོད་ནམས་ཡེ་ཤེས་ཚོགས་ཀྱིས་སོ། །
༈ བླ་མ་སྡོམ་ལ་གནས་ཤིང་མཁས། །ནུས་དང་ལྡན་ལས་བླང་བྱ་སྟེ། །
སྐུ་གཟུགས་དྲུང་ངམ་དཀོན་མཆོག་ཚོགས། །མདུན་གྱི་ནམ་མཁར་བསྒོམས་ལས་
སོ། །རིགས་སད་སྐྱབས་སོང་སྨོན་པའི་རྟེན། ། སོ་ཐར་སྨོན་ལྡན་འཇུག་པའི་
རྟེན། །ཆོ་ག་ཟབ་མོ་ལྟ་བརྒྱུད་ལུགས། །སྦྱོར་བ་སྐྱབས་འགྲོ་ཡན་ལག་བདུན། །
དངོས་གཞི་སེམས་བསྐྱེད་སྡོམ་བཟུང་གཉིས། །རྗེས་ཀྱི་བྱ་བ་རྣམ་བཞི་འོ། །རྒྱ་
ཆེན་སྤྱོད་རྒྱུད་རྣམས་ཀྱིས་བཞེད། །སྦྱོར་བ་བསམ་པ་གསལ་གདབ་ཅིང་། །

53
བྱང་ཆུབ་སེམས་སྡོམ་གྱི་ཚོམས་
གསོལ་གདབ་སྐྱབས་འགྲོ་ཁྱད་པར་ཅན། །ཡན་ལག་བདུན་གྱིས་ཚོགས་བསགས་
བྱ། །དངོས་གཞི་བྱང་ཆུབ་སེམས་མཆོག་བསྐྱེད། །མཇུག་ཏུ་དགའ་བསྐྱེད་བསླབ་
བྱ་བརྗོད། །དེ་དག་སྨོན་པའི་ཆོ་ག་འོ། །
སྦྱོར་བ་གསོལ་གདབ་སྙིང་སྟོབས་དང༌། །ཤེས་རབ་འདུན་པ་གསུམ་ལ་
བརྟག །ཚོགས་བསགས་མྱུར་དུ་སྦྱིན་
པཔར་གསོལ། །བར་ཆད་དྲི་ཞིང་བསམ་པ་
སྦྱང་། །བསླབ་གནས་གོ་བྱ་སྤྲོ་བ་དྲི། །དངོས་གཞི་བྱང་སེམས་སྡོམ་པ་བླང་། །
མཇུག་ཏུ་མཁྱེན་གསོལ་ཕན་ཡོན་བསྟན། །གསང་གདམས་བསླབ་བྱ་གཏང་རག་
ལྔ། །འཇུག་སྡོམ་སྦྱིན་པའི་ཆོ་ག་འོ། །
༈ བསླབ་བྱ་སྨོན་དང་འཇུག་པའི་གཉིས། །སེམས་ཅན་གཅིག་ཀྱང་བློས་
མི་གཏང་། །རྟག་ཏུ་བྱང་སེམས་ཕན་ཡོན་དྲན། ། ཚོགས་གཉིས་བསགས་ལ་འ འབད་
པ་དང་། །ཡང་ཡང་བྱང་ཆུབ་སེམས་སྦྱང་བ། །དཀར་ནག་ཆོས་བརྒྱད་བླང་དོར་
ཏེ། ། ལྔ་པོ་སྨོན་པའི་བསླབ་བྱ་ཡིན། །སྤང་བྱ་ནག་པོའི་ཆོས་བཞི་ནི། ། བླ་མ་ལ་
སོགས་མཆོད་འོས་བསླུ། །འགྱོད་གནས་མིན་ལ་འགྱོད་པ་སྐྱེད། །བྱང་སེམས་
གཞན་ལ་མི་སྙན་སྒྲོགས། །ཀུན་ལ་གཡོ་སྒྱུ་སྤྱོད་པ་འོ། །བླང་བྱ་དཀར་པོའི་ཆོས་
བཞི་ནི། །སྲོག་གི་ཕྱིར་ཡང་བརྫུན་མི་སྨྲ། །གཞན་དག་ཐེག་ཆེན་དགེ་ལ་འགོད། །
སེམས་བསྐྱེད་སྟོན་པར་མོས་པས་བསྟོད། ། སྒྱུ་མེད་ལྷག་བསམ་དག་པ་འོ། །
༈ འཇུག་པའི་བསླབ་བྱ་དགག་སྒྲུབ་གཉིས། །དགག་པའི་བསླབ་བྱ་བྱང་
སའི་ལུགས། །རྩ་ལྟུང་བཞིའམ་བརྒྱད་འདི་དག །ཕམ་པ་འདྲ་བར་དགོངས་པ་
སྟེ། །རྙེད་དང་བཀུར་སྟི་ལ་ཆགས་པས། །བདག་ལ་བསྟོད་ཅིང་གཞན་ལ་སྨོད། །

54
 སྟག་ལུང་སྡོམ་གསུམ་འབྲིང་པོ་
སྡུག་བསྔལ་གྱིས་གཟིར་མགོན་མེད་ལ། །སེར་སྣའི་ཆོས་དང་ནོར་མི་སྦྱིན། །
གཞན་གྱི་ནོངས་པ་བཤགས་བགྱིད་ཀྱང་། ། མི་ཉན་ཁྲོ་ཞིང་རྡེག་འཚོག་བྱེད། །ཐེག་
པ་ཆེན་པོ་རྣམ་སྤོང་ཞིང་། །དམ་ཆོས་ལྟར་སྣང་སྟོན་པ་འོ། །
ཉེས་བྱས་བཞི་བཅུ་རྩ་དྲུག་ལ། །དཀོན་མཆོག་དུས་གསུམ་མི་མཆོད་
དང༌། །རྙེད་བཀུར་འདོད་སེམས་དེ་རྗེས་འཇུག །རྒན་པ་མཆོད་འོས་ལ་མི་
གུས། །ཆོས་དྲིས་ལན་མི་འདེབས་པ་བཞི། །རང་གི་སྦྱིན་པ་དང་འགལ་ལོ། །
མགྲོན་བོས་བདག་གིར་མི་བྱེད་དང་། །གསེར་སོགས་ཁྲོ་ཁེངས་ཀྱིས་མི་ལེན། །
གཞན་གྱིས་སྦྱིན་དང་འགལ་བ་གཉིས། །ཆོས་འདོད་པ་ལ་མི་སྦྱིན་པ། །ཆོས་སྦྱིན་
དང་འགལ་གཅིག་སྟེ་བདུན། །ཚུལ་ཁྲིམས་འཆལ་རྣམས་རྗེས་མི་འཛིན། །ཕ་རོལ་
དད་ཕྱིར་སློབ་མི་བྱེད། །དོན་དང་བྱ་བ་ཉུང་ངུར་འདུག །སྙིང་བརྩེས་ཉེས་མེད་མི་
བགྱིད་དང་། །ཚུལ་འཆོས་སོགས་འབྱུང་ལོག་འཚོ་ལེན། །འཕྱར་རྒོད་གཞན་དོན་
ལས་གཡེང་བྱེད། །འཁོར་ལས་གཅིག་པུ་བགྲོད་པར་སེམས། །གཏམ་ངན་མི་
སྤོང་སེལ་མི་བྱེད། །གཞན་གྱི་ཉོན་མོངས་ཕྱིར་མི་འཆོས། །ཚུལ་ཁྲིམས་དང་
འགལ་དགུ་ཡིན་ནོ། །གཤེ་བའི་ལན་དུ་སླར་གཤེ་སོགས། །ཁྲོས་ལ་བཟོད་གསོལ་
མི་བྱེད་དོར། །གནོད་བྱས་བཤགས་ཀྱང་སྤོང་བར་བྱེད། །ཁྲོ་ཞིང་ཞེ་ལ་འཇོག་པ་
ནི། །བཟོད་པ་དག་དང་འགལ་བ་བཞི། །རྙེད་བཀུར་འདོད་ཕྱིར་འཁོར་སྡུད་
ཅིང་། ། ལེ་ལོ་སྙོམས་ལས་གཉིད་མི་སེལ། །ཆགས་པས་བྲེ་མོའི་གཏམ་སྨྲ་བ། །
བརྩོན་འགྲུས་དང་འགལ་རྣམ་གསུམ་ཡིན། །ཏིང་འཛིན་དོན་བྲལ་ཚོལ་མི་བྱེད། །
སྒྲིབ་པ་ལྔ་སོགས་མི་སྤོང་ལ། །བསམ་གཏན་རོ་ལ་ཆགས་ཤིང་ཞེན། །བསམ་

བྱང་ཆུབ་སེམས་སྡོམ་གྱི་ཚོམས་55
གཏན་དང་འགལ་གསུམ་ཞེས་བྱ། །ཉན་ཐོས་ཐེག་པ་ཞེ་ནས་སྤོང་། །རང་ཚུལ་
བོར་ནས་ཉན་རང་གི། །ཁྲིམས་དང་ཕྱི་རོལ་བསྟན་བཅོས་བརྩོན། །བརྩོན་ཀྱང་མུ་
སྟེགས་ཆོས་ལ་དགའ། །ཐེག་པ་ཆེན་པོ་སྤོང་བ་དང་། །བདག་བསྟོད་གཞན་ལ་
སྨོད་པར་བྱེད། །ཁེངས་པས་ཆོས་ཀྱི་དོན་མི་འགྲོ། །ཆོས་སྨྲ་ཁྱད་གསོད་ཡི་གེར་
རྟོན། ཤེས་རབ་དང་འགལ་ཉེས་པ་བརྒྱད། །བསྡོམས་པས་ས་དགེ་བ་ཆོས་སྡུད་
དང་། །འགལ་བ་སུམ་ཅུ་རྩ་བཞི་འོ། །ཆོས་ལྡན་བྱ་བའི་གྲོགས་མི་བྱེད། །ནད་པ་
ལ་སོགས་ཉམ་ཐག་འདོར། །ནུས་བཞིན་སྡུག་བསྔལ་མི་སེལ་དང་། །བག་མེད་
སྤྱོད་ལ་རིགས་མི་སྟོན། །བཟང་བྱས་ལན་དུ་ཕན་མི་འདོགས། །གཞན་གྱི་མྱ་ངན་
བསང་མི་བྱེད། །ཡོད་བཞིན་ནོར་འདོད་ལ་མི་སྦྱིན། །བསྡུས་པའི་འཁོར་གྱི་དོན་ལ་
གཡེལ། །གཞན་སེམས་སྲུང་བར་མི་བྱེད་ཅིང་། །སེམས་དཔའི་ཡོན་ཏན་མི་བརྗོད་
དང་། །ཉེས་དང་འཚམས་པར་ཚར་མི་གཅོད། །འོས་ཀྱང་རྫུ་འཕྲུལ་གྱིས་མི་
སྡིག །བསྡོམས་པས་སེམས་ཅན་དོན་བྱེད་དང་། །འགལ་བའི་ཉེས་པ་བཅུ་གཉིས་
སོ། །ཞེ་དྲུག་པོ་རྣམས་ང་རྒྱལ་དང་། །ཀུན་ནས་མནར་སེམས་ཀྱིས་སྤྱད་པ། །
ཉོན་མོངས་ཅན་ནོ་སྙོམ་ལས་དང་། །བག་མེད་ཀྱིས་བྱས་ཉོན་མོངས་མིན། །སྙིང་
བརྩེར་ལྡན་ཞིང་བྱམས་ཕྱིར་དང་། །སེམས་དགེ་བ་ལ་ཉེས་མེད་གསུངས། །
ནམ་སྙིང་མདོ་ཡི་རྗེས་འབྲངས་ཏེ། །བསླབ་པ་ཀུན་ལས་བཏུས་པར་ནི། །
དཀོན་མཆོག་དཀོར་འཕྲོག་དམ་ཆོས་སྤོང་། །རྟགས་ཅན་ལ་འཚེ་མཚམས་མེད་
ལྔ། །ཆད་པར་ལྟ་བ་འཛིན་པ་རྣམས། །བྱ་ ང་སེམས་རྒྱལ་པོའི་རྩ་ལྟུང་ངོ་། །གྲོང་
ལྗོངས་གྲོང་ཁྱེར་གྲོང་བརྡལ་དང་། །ཡུལ་འཁོར་འཇོམས་པ་བློན་པོའི་ལྔ། །བདེ་

56
 སྟག་ལུང་སྡོམ་གསུམ་འབྲིང་པོ་
གཤེགས་སྐུ་འཇོམས་ཁྲག་འབྱིན་དང་། །ཕམ་པ་བཞི་ནི་རབ་བྱུང་གིའོ། ། བློ་མ་
སྦྱངས་ལ་སྟོང་ཉིད་སྟོན། །ཐེག་པ་ཆེ་ལ་ཞུགས་པ་ཟློག །སོ་སོར་ཐར་སྤོང་ཐེག
ཆེན་སྦྱོར། །ཐེག་པ་དམན་ལ་སྨོད་པ་དང་། །རྙེད་ཕྱིར་བདག་བསྟོད་གཞན་ལ་
སྨོད། །ཟབ་མོ་བཟོད་ཅེས་རྫུན་དུ་སྨྲ། །གསུག་ཏུ་དཀོན་མཆོག་དཀོར་སྦྱིན་ལེན། །
སྤོང་རྫས་ཁ་སྟོན་པར་སྦྱིན་བརྒྱད། །ལས་དང་པོ་ཡི་ལྟུང་བ་འོ། །གཙོ་ཆེར་བཞག་
གི་ཀུན་ལ་ཀུན། །
གཞན་གྱི་སྡུག་བསྔལ་ཡིད་མི་བདེ། །ནུས་བཞིན་ཞི་བར་མི་བྱེད་དང་། །
བདེ་དང་ཡིད་བདེ་མི་སྐྱེད་པ། །ལྟུང་བའི་གཞིར་བྱས་རྟེན་དང་དུས། །རྗེས་སུ་སྒྲུབ་
པའི་སྒོ་ཕྱེ་བས། །བདེ་སྡུག་ཡལ་དོར་ཉི་ཤུ་བཞི། །སྡུག་བསྔལ་ཡིད་མི་བདེ་ཆེན་
པོའི། །གཉེན་པོ་ཆུང་དུ་མི་སྐྱེད་དང་། །བདེ་དང་ཡིད་བདེ་ཆེན་པོའི་ཆེད། །ཆུང་ངུ་
ཉམས་པར་མི་བྱེད་པ། ། ལྟུང་བའི་གཞི་སྟེ་སོ་སོ་ཡང་། །སྐྱེ་རྒྱུད་ཀྱིས་ཕྱེ་བརྒྱད་
བརྒྱད་པོ། །སྒྲུབ་པ་ཡལ་འདོར་བཅུ་དྲུག་གོ། །དེ་ལྟར་བཞི་བཅུ་རེ་རེ་ཡང་། །རེ་
ཞིག་ཡལ་བར་འདོར་བ་དང་། །གཏན་དུ་ཡལ་འདོར་གཉིས་ཕྱེ་བས། །ཕན་ཡོན་
ཉེས་དམིགས་མི་ཟད་པའི། །ཡན་ལག་ལྟུང་བ་བརྒྱད་ཅུའོ། །
གཞན་ཡང་ལྟུང་བའི་ཕྱོགས་མཐུན་ནི། ། མི་དགེ་བཅུ་དང་ཆོས་བརྒྱད་
དང་། །ལོག་པའི་རྟོག་བརྒྱད་ལོག་འཚོ་ལྔ། །སྤྱོད་ཡུལ་མིན་ལྔ་སྡིག་གྲོགས་
དང༌། །དེ་བཞིན་བདུད་ཀྱི་ལས་རྣམས་དང་། །དགེ་བ་འཛད་པའི་རྒྱུ་བཞི་དང་། །
ལྟ་བ་གཟིངས་པ་རྣམ་པར་སྤང་། །རྒྱལ་སྲས་གཞན་ལ་ཁྲོ་བ་དང་། །དགེ་ལ་བར་
ཆད་བྱེད་པ་དང་། །མངོན་པའི་ང་རྒྱལ་གྱིས་ཁེངས་སྤང་། །མ་བརྟགས་འཇུག་

བྱང་ཆུབ་སེམས་སྡོམ་གྱི་ཚོམས་57
ལྡོག་ལྟུང་བའི་གཞི། །ཆོས་བཞིན་སྤྱད་དེ་བླང་དོར་བྱ། །རྟག་ཏུ་སེམས་དང་བརྟུལ་
ཞུགས་ཀྱིས། །ལྟུང་བས་གོས་པ་མེད་པར་བྱ། །གལ་ཏེ་གོས་ནའང་དེ་མ་ཐག །
བཤགས་སྡོམ་དགེ་ལ་རབ་ཏུ་འབད། །བྱང་ཆུབ་སེམས་དང་སྟོང་པ་ཉིད། །སྒོམ་
པ་གཉེན་པོའི་ནང་ན་མཆོག །
རྩ་ལྟུང་ལས་གཞན་སྐྱབས་འགྲོ་བཏང་། །སྨོན་སེམས་ལོག་དང་བསླབ་པ་
ཕུལ། །ལོག་ལྟ་ཉན་རང་ཡིད་བྱེད་སྐྱེས། །སེམས་ཅན་བློས་སྤངས་རྣམས་ཀྱིས་
གཏོང་། །ཟག་པ་ཆེན་པོའི་ལྟུང་བས་ནི། །སྡོམ་པ་རྩད་ནས་གཏོང་བའི་ཕྱིར། །
སླར་ཡང་སྔ་མ་བཞིན་དུ་བླང་། །ཟག་པ་འབྲིང་ནི་སྡོམ་ལྡན་པའི། །གང་ཟག་
གསུམ་གྱི་མདུན་དུ་ནི། །མིང་རིགས་བརྗོད་པའི་སྒོ་ནས་བཤགས། །ཟག་པ་ཆུང་ངུ་དུ་
དེ་བཞིན་དུ། །དེ་ལྟའི་གང་ཟག་གཅིག་ལ་བཤགས། །ཉོན་མོངས་ཉོན་མོངས་ཅན་
མིན་པའི། །ཉེས་པ་རྣམས་ནི་རང་སེམས་ལ། །ཕྱིན་ཆད་བསྡམས་པས་དག་པར་
འགྱུར། ། 
མ་རྨི་ལམ་འཕགས་པ་ནམ་སྙིང་གི། །མདུན་དུ་འདུག་སྟེ་བཤགས་པའོ། །
ཉིན་དང་མཚན་མོ་ལན་གསུམ་དུ། །ཕུང་པོ་གསུམ་པའི་མདོ་འདོན་ཞིང་། །རྒྱལ་བ་
སྲས་བཅས་ལ་བརྟེན་ནས། །ཉེས་ལྟུང་ཐམས་ཅད་ཞི་བར་བྱ། །གང་གིས་ལྟུང་བར་
མི་འགྱུར་བའི། །གནད་རྣམས་འདི་ཡིས་རིག་བྱ་སྟེ། །བདག་གི་ལུས་དང་ལོངས་
སྤྱོད་དང་། །དགེ་བ་དུས་གསུམ་སྐྱེས་པ་རྣམས། །སེམས་ཅན་ཀུན་ལ་གཏོང་བ་བ་
དང་། །སྲུང་དང་དག་པ་སྤེལ་བ་འོ། །
༈ སྒྲུབ་པའི་བསླབ་བྱ་ཕར་ཕྱིན་དྲུག །དེ་ཡང་ལོངས་སྤྱོད་ལུས་འཁོར་
ཏེ། །མངོན་མཐོ་ཡི་ནི་དོན་གསུམ་དང་། །ཡོན་ཏན་འཕེལ་དང་ཞི་ལྷག་སྟེ། །ངེས་

58
 སྟག་ལུང་སྡོམ་གསུམ་འབྲིང་པོ་
པར་ལེགས་པའི་དོན་གསུམ་གྱི། །དབང་བྱས་ཕར་ཕྱིན་དྲུག་ཏུ་བཞག །རྒྱུད་ལ་སྐྱེ་
རིམ་མཆོག་དམན་དང་། །རགས་པ་དང་ནི་ཕྲ་བའི་ཕྱིར། །གོ་རིམ་འདིར་ངེས་རེ་རེ་
ཡང་། །མི་མཐུན་ཕྱོགས་ཉམས་དམས་བྱེད་དང་། །རྣམ་པར་མི་རྟོག་ཡེ་ཤེས་
སྐྱེད། །འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་ཡོངས་སྨིན་བྱེད་
ང་བསིལ་བ་
གསུམ་སྟེ། །མཚན་ཉིད་བཞི་དང་ལྡན་ ན་པ་འོ། །དབུལ་བ་འདོར་དང་
ཐོབ། །ཁྲོ་བཟོད་མཆོག་སྦྱོར་ཡིད་ནང་འཛིན། །དོན་དམ་ཤེས་པའི་ངེས་ཚིག་
ལྡན། །
སྦྱིན་པའི་ངོ་བོ་མ་ཆགས་པའི། །སེམས་ཀྱི་བདོག་པ་ཡོངས་གཏོང་བ། །
དབྱེ་བ་ཟང་ཟིང་མི་འཇིགས་ཆོས། །དང་པོ་གཉིས་ཀྱིས་གཞན་དག་གི། །ལུས་དང་
སྲོག་ནི་བརྟན་བྱེད་པས། ། ཚེ་འདིའི་བདེ་བ་སྒྲུབ་པ་སྟེ། །ཕྱི་མས་གཞན་སེམས་
བརྟན་བྱེད་པས། ། ཕྱི་མའི་བདེ་བ་སྒྲུབ་པ་འོ། །སོ་སོའི་མཚན་ཉིད་ཟང་ཟིང་སྦྱིན། །
བསམ་དངོས་ཞིང་ཐབས་མ་དག་སྤོང་། །ཕྱི་ནང་དངོས་པོ་རྣམ་དག་པ། །ཡོན་ཏན་
ཞིང་དང་ཕན་བཏགས་ཞིང་། །སྡུག་བསྔལ་གནོད་བྱེད་ཞིང་བཞི་ལ། །བསམ་སྦྱོར་
ཕུན་སུམ་ཚོགས་པས་སྦྱིན། །མི་འཇིགས་སྦྱིན་པས་འཚོ་བ་བསྐྱབ། །ཡུལ་དང་
བསམ་པ་ཆོས་དངོས་དང་། །བསྟན་པའི་ཐབས་ནི་ཕུན་ཚོགས་པས། །ཟབ་རྒྱས་
དམ་པའི་ཆོས་སྦྱིན་གཏང་། །
ཚུལ་ཁྲིམས་ཕ་རོལ་ཕྱིན་པ་ནི། །ངོ་བོ་ཡོན་ཏན་བཞི་ལྡན་ཏེ། །ཕ་རོལ་
ལས་ནི་ཡང་དག་བླངས། །བསམ་པ་ཤིན་ཏུ་རྣམ་དག་སྦྱར། །ཉམས་པར་གྱུར་ན་
གསོ་བྱེད་ཅིང་། །མི་ཉམས་བྱ་ཕྱིར་གུས་དྲན་གནས། །དབྱེ་བ་སྡོམ་པའི་ཚུལ་

བྱང་ཆུབ་སེམས་སྡོམ་གྱི་ཚོམས་59
ཁྲིམས་དང་། །དེ་བཞིན་དགེ་བ་ཆོས་སྡུད་ཁྲིམས། །སེམས་ཅན་དོན་བྱེད་རྣམ་
གསུམ་སྟེ། །དང་པོ་ཡིས་ནི་སེམས་གནས་བྱེད། །གཉིས་པས་རང་རྒྱུད་ཆོས་སྨིན་
བྱེད། །གསུམ་པས་སེམས་ཅན་ཡོངས་སྨིན་བྱེད། །སོ་སོའི་མཚན་ཉིད་སྡོམ་པ་
ལ༑ །ཐུན་མོང་ཐུན་མོང་མིན་པ་གཉིས། །དང་པོ་སོ་ཐར་རིས་བདུན་པོ། །ཐེག་ཆེན་
སེམས་ཀྱིས་ཟིན་པར་བསབསྲུང་། །གཉིས་པ་སྔར་བཤད་རྩ་ལྟུང་དང་། །ཡན་ལག
ཉེས་པ་རྣམས་སྤང་ངོ་། །འདས་པའི་འདོད་པ་ལ་མི་ལྟ། ། མ་འོངས་པ་ལ་དགའ་བ་
མེད། །ད་ལྟ་བ་ལ་ཆགས་པ་བྲལ། །དབེན་དགའ་ངག་དང་རྟོག་པ་དག །བདག་
ཉིད་ཁྱད་དུ་མི་གསོད་པ། །བཟོད་པ་དང་ནི་ངེས་པར་ལྡན། །ཡན་ལག་ལྔས་བསྡུས་
བག་ཡོད་དང་། ། ཆོ་ག་འཚོ་བ་ཕུན་ཚོགས་པ། །རྣམ་པ་བཅུ་ཡིས་ལེགས་སྡོམ་
འགྱུར། །དགེ་བ་ཆོས་སྡུད་ཉེར་གནས་ཀྱི། །ཆོས་བཅུ་ཚང་བ་ལ་བརྗོད་དེ། །སྦྱིན་
པའི་ཉེར་གནས་ལུས་དང་ནི། །ལོངས་སྤྱོད་ལ་ལྟ་ཆུང་དུས་ཀྱང་། །དང་དུ་ལེན་
4
པར་མི་བྱེད་པ། །ཚུལ་ཁྲིམས་ཉེར་གནས་ཉོན་མོངས་པ། །ཉེ་ཉོན་འབྱུང་བ་དང་མི་
ལེན། །བཟོད་པ་ཉེར་གནས་ཁྲོ་བ་དང་། །འཁོན་དུ་འཛིན་བྱུང་དང་མི་ལེན། །དེ་
བཞིན་བརྩོན་འགྲུས་ཀྱི་ཉེར་གནས། །སྦྱོར་བ་དམན་པའི་ལེ་ལོ་དང་། །སྙོམ་ལས་
ལེ་ལོ་དང་མི་ལེན། །བསམ་གཏན་ཉེར་གནས་འདོད་འདུན་དང་། །གནོད་སེམས་
གཉིད་རྨུག་རྒོད་འགྱོད་དང་། །ཐེ་ཚོམ་སྒྲིབ་པ་རྣམ་ལྔ་དང་། །དེ་ཡི་རོ་མྱང་དང་མི་
ལེན། །ཤེས་རབ་ཀྱི་ནི་ཉེར་གནས་ལྔ། །དགེ་བའི་འབྲས་བུ་ཕན་ཡོན་ཤེས། །དེ་ཡི་
རྒྱུ་ཤེས་བར་གཅོད་ཤེས། །འབྲས་བུ་ཕྱིན་ཅི་ལོག་པ་དང་། ། མ་ལོག་ཤེས་པས་ལྔ་
ཡིན་ནོ། །ཐོས་དང་བསམ་སྒོམ་དབེན་པར་དགའ། ། བླ་མ་བཀུར་སྟི་རིམ་གྲོས་

60
 སྟག་ལུང་སྡོམ་གསུམ་འབྲིང་པོ་
མཆོད
། །ནད་པ་ནད་ད་གཡོག་རིམ་གྲོས་ 
བསྐྱང་། །དམ་ཆོས་སྨྲ་ལ་ལེགས་སོ་
སྦྱིན། །དེ་ཡི་ཡོན་ཏན་བསྒྲག་པར་བྱ། །གཞན་གྱི་དགེ་ལ་ཡི་རང་ཞིང་། །བརྙས་
ལ་ཇི་མི་སྙམ་བཟོད་བྱ། །དགེ་བ་བསྔོ་ཞིང་སྨོན་ལམ་འདེབས། །དཀོན་མཆོག་
མཆོད་ཅིང་བརྩོན་འགྲུས་བརྩམ། །རྟག་ཏུ་བག་ཡོད་བསླབ་གཞི་རྣམས། །དྲན་དང་
ཤེས་བཞིན་གྱིས་རབ་བ་
སྲུང་། །དབ་བང་པོའི་སྒོ་བསྡོམ་ཟས་ཚོད་རིག གནམ་གྱི་ཆ་
སྟོད་ཆ་སྨད་ལ། །མི་ཉལ་རྣལ་འབྱོར་དག་ལ་བརྩོན། །བཤེས་གཉེན་དམ་པ་རྟག་
བསྟེན་བྱ། །རང་གི་འཁྲུལ་པ་ལ་བརྟགས་ནས། །འཆགས་ཤིང་གཏོང་ལ་འབད་པ
འོ། །སེམས་ཅན་དོན་བྱེད་ཚུལ་ཁྲིམས་ནི། །གཞན་གྱི་དགེ་བའི་གྲོགས་བྱ་ཞིང་། །
སྡུག་བསྔལ་ཅན་གྱི་སྡུག་བསྔལ་བསལ། །ཐབས་བྲལ་རྣམས་ལ་རིགས་པ་སྟོན། །
བྱས་གཟོ་ལན་དུ་ཕན་འདོགས་དང་། །འཇིགས་པ་ལས་བསྲུང་མྱ་ངན་བསང་། །
ཕོངས་པ་རྣམས་ལ་ཡོ་བྱད་སྦྱིན། །ཆོས་ཀྱིས་འཁོར་སྡུད་མཐུན་པར་འཇུག ། ཡོན་
ཏན་དཔལ་གྱིས་གཞན་དགའ་བྱེད། །ཆོས་བཞིན་ཚར་གཅོད་རྫུ་འཕྲུལ་གྱིས། །
སྐྲག་ཅིང་འདུན་པར་བྱེད་པ་འོ། །གཞན་ཡང་བྱང་ཆུབ་སེམས་དཔའ་ཡིས། །འགྲོ་
བ་གཞན་དང་རང་མི་ཉམས། །བྱ་ཕྱིར་ལུས་ཀྱི་མཆོང་རྒྱུག་སོགས། །རྨུ་རྒོད་སྤྱོད་
པ་རྣམ་པར་སྤང་། །ངག་གི་སྨྲ་བ་མང་དང་རྣོ། །ཡིད་ཀྱི་རྙེད་བཀུར་ལ་ཆགས་
དང་། །གཉིད་དང་རྨུག་པ་རབ་ཏུ་སྤང༌། །གཞན་དད་དགའ་འགྱུར་ལུས་ཀྱིས་
སྤྱད། །ངག་གིས་འཇམ་སྙན་རན་པར་སྨྲ། །ང་ཡིར་མེད་ཞི་སེམས་ཀྱིས་གཟུང་།།
བཟོད་པའི་ངོ་བོ་བཟོད་པའི་ཡུལ། །ཀུན་ལ་ཇི་མི་སྙམ་པ་སྟེ། །དབྱེ་ན་ན་
གནོད་ལ་ཇི་མི་སྙམ། །སྡུག་བསྔལ་དང་དུ་ལེན་པ་དང་། །ཆོས་ལ་ངེས་སེམས་

61
བྱང་ཆུབ་སེམས་སྡོམ་གྱི་ཚོམས་
མོས་བཟོད་དོ། །དང་པོ་གནོད་པས་མི་འཁྲུགས་ཤིང་། །ཕྱིར་ལ་གནོད་པ་མི་བྱེད་
དང་། ། ཁོན་དུ་མི་འཛིན་དེ་བཟོད་པ། །ཟབ་མོ་ལྟ་རྒྱུད་མན་ངག་གིས། །གནོད་
བྱེད་ཉིད་ལའང་དབང་མེད་དང་། །ལས་ལུས་སེམས་ཀྱིས་ཉེས་པ་དང་། །སྐྱོན་ཅན་
ཁྱད་མེད་ཕན་འདོགས་ཤིང་། །དྲིན་ཆེ་སངས་རྒྱས་མཉེས་པར་འགྱུར། །ཕན་ཡོན་
ཆེ་བས་རྟག་བཟོད་བྱ། །རྒྱ་ཆེན་སྤྱོད་གཞུང་གདམས་ངག་གིས། །ཡིད་དུ་འོང་དང་
ཆོས་ཙམ་དང་། །མི་རྟག་སྡུག་བསྔལ་ཡོངས་གཟུང་སྟེ། །འདུ་ཤེས་ལྔ་ཡིས་བཟོད་
པར་བྱ། །གཉིས་པ་ཆོས་ཕྱིར་ངལ་བ་བཟོད། །དེ་ཡང་ཚུལ་ཁྲིམས་རྣམ་གསུམ་
གྱི། །དཀའ་བ་ཐམས་ཅད་བཟོད་བྱ་སྟེ། །དབྱེ་ན་གནས་དང་འཇིག་རྟེན་ཆོས། །
སྤྱོད་ལམ་ཆོས་འཛིན་སློང་མོའི་ཚེ། །བརྩོན་པས་དུབ་དང་འགྲོ་དོན་བྱེད། །འཕྲལ་
གྱི་བྱ་བ་ལ་བརྟེན་པའི། །སྡུག་བསྔལ་རྣམ་བརྒྱད་བཟོད་པ་གཅེས། །གསུམ་པ་
ཆོས་ལ་མོས་བཟོད་ནི། །དཀོན་མཆོག་ཡོན་ཏན་དེ་བཞིན་ཉིད། །སངས་རྒྱས་བྱང་
སེམས་མཐུ་རྒྱུ་འབྲས། །འཐོབ་བྱའི་དོན་དང་དེ་ཐོབ་ཐབས། །ཤེས་བྱའི་སྤྱོད་ཡུལ་
བརྒྱད་པོ་ལ། །མོས་ཤིང་བཟོད་པ་ཉིད་ཡིན་ནོ། །
བརྩོན་འགྲུས་དགེ་ལ་སེམས་སྤྲོ་བ། །སྙོམ་ལས་སྐྱིད་ལུག་སྨད་པ་ཡིས། །
ལེ་ལོའི་གཉེན་པོར་གང་གྱུར་པའོ། །སྙོམ་ལས་ཉལ་བསྙེས་གཉིད་སོགས་ཏེ། །
གཉེན་པོར་འཆི་བ་མི་རྟག་བསྒོམ། ། སྒྱིད་ལུག་བདག་འདྲས་བརྩོན་བྱས་ཀྱང་། །
བྱང་ཆུབ་ག་ལ་ཐོབ་སྙམ་སྟེ། །དེ་ཡི་གཉེན་པོར་སྙིང་སྟོབས་བསྐྱེད། །སྨད་པ་ལུང་
མ་མ་བསྟན་དང་ནི། ། མི་དགེའི་བྱ་བ་ངན་ཞེན་སྤང་། །བརྩོན་འགྲུས་ལ་ཡང་གོ་ཆ་
དང་། །སྦྱོར་བ་ཆོག་པར་མི་འཛིན་གསུམ། །རིམ་བཞིན་བསམ་པ་ཕུན་ཚོགས་

62
 སྟག་ལུང་སྡོམ་གསུམ་འབྲིང་པོ་
དང་། །སྦྱོར་བ་ཕུན་སུམ་ཚོགས་པ་དང་། །དེ་གཉིས་མཐར་ཕྱིན་བྱེད་པ་འོ། །དང་
པོར་བདག་གིས་དགེ་བ་ལ། །བརྩོན་པར་བྱ་སྙམ་གོ་ཆ་བགོ། །གཉིས་པ་ཉོན་
མོངས་སྤོང་བ་དང་། །དགེ་བ་སྒྲུབ་ལ་རྟག་བྱེད་དང་། །གུས་བྱེད་མི་གཡོ་མི་ལྡོག་
པ༑ །ང་རྒྱལ་མེད་ལྔས་འབད་པ་དང་། །དོན་ལྡན་བྱ་བའི་གྲོགས་བགྱིད་སོགས། །
གཞན་དོན་བཅུ་གཅིག་ལ་བརྩོན་ནོ། །གསུམ་པ་བྱང་ཆུབ་མ་ཐོབ་བར། །དགེ་ལ་
ངོམ་མི་ཤེས་པར་བྱ། །
བསམ་གཏན་དགེ་ལ་རྩེ་གཅིག་སྟེ། །རྣམ་པར་གཡེང་བ་སྤངས་པས་
འགྲུབ། །དེས་ན་ལུས་ནི་འདུ་འཛི་དང༌། །སེམས་ནི་རྣམ་རྟོག་ལས་དབེན་བྱ། །
འདུ་འཛིའི་མཚན་ཉིད་གཉེན་དང་འཁོར། །ལོངས་སྤྱོད་དང་བཅས་གཡེང་བ་སྟེ། །
དེའི་རྒྱུ་འདོད་ལ་ཆགས་པ་འོ། །དེ་ནི་ཉེས་པ་ཀུན་གྱི་གནས། །དབེན་པའི་མཚན་
ཉིད་འདུ་འཛི་མེད། །དེའི་རྒྱུ་དགོན་པར་གནས་པ་འོ། །དེ་ནི་ཡོན་ཏན་དུ་མའི་
གཏེར། །ཅིའི་ཕྱིར་དགོན་པར་འོང་བསམ་སྟེ། །ལུས་ངག་ཡིད་ཀྱི་གནས་སྐབས་
བརྟག ། མི་དགེར་སྣང་བ་ཕྲ་མོ་ཡང་། །འབུར་འཇོམས་ཉིད་དུ་བྱས་ལ་སྤང་། །དེ་
ནས་རང་གི་སེམས་སྦྱང་སྟེ། །ཉོན་མོངས་གང་ཤས་ཆེ་བ་དེའི། །གཉེན་པོ་སྒོམ་ལ་
འབད་པར་གཅེས། །ཆགས་པའི་གཉེན་པོར་མི་སྡུག་པ། །ཞེ་སྡང་གཉེན་པོར་
བྱམས་པ་སྟེ། །གཏི་མུག་གཉེན་པོར་རྟེན་འབྲེལ་དང༌། །ཕྲག་དོག་གཉེན་པོར་
བདག་གཞན་མཉམ། ། ང་རྒྱལ་གཉེན་པོར་བདག་གཞན་བརྗེ། ། ཆ་མཉམ་རགས་
སམ་རྟོག་མང་ལ། །བགྲང་དང་རྗེས་འགྲོ་འཇོག་པ་དང་། །རྟོག་པ་དང་ནི་བསྒྱུར་བ་
དང་། །ཡོངས་དག་རྣམ་པ་དྲུག་སོགས་ཀྱི། ། རླུང་གི་རྣལ་འབྱོར་དག་ལ་

63
བྱང་ཆུབ་སེམས་སྡོམ་གྱི་ཚོམས་
བསླབ། །དེས་ནི་བསམ་གཏན་ལ་འཇུག་བྱེད། །བསམ་གཏན་དངོས་ལ་དབྱེ་ན་
གསུམ། །མཐོང་ཆོས་བདེར་གནས་ཡོན་ཏན་སྒྲུབ། །སེམས་ཅན་དོན་བྱེད་རྣམ་
གསུམ་མོ། །དང་པོ་རྣམ་རྟོག་ཀུན་དང་བྲལ། །ལུས་སེམས་ཤིན་ཏུ་སྦྱངས་པ་
བསྐྱེད། །མཆོག་ཏུ་རབ་ཞི་རློམ་སེམས་བྲལ། ། རོ་མྱང་མེད་ཅིང་གཟུགས་སོགས་
ཀྱི། །མཚན་མ་ཐམས་ཅད་སྤངས་པ་འོ། །གཉིས་པ་ཟད་པར་ཟིལ་གནོན་དང་། །
རྣམ་པར་ཐར་སོགས་ཉན་རང་དང་། །ཐུན་མོང་བ་དང་དེ་དག་གི། །ཡུལ་ལས་ཆེར་
འདས་ཏིང་ངེ་འཛིན། །བསམ་མི་ཁྱབ་སྒྲུབ་བསམ་གཏན་ནོ། །གསུམ་པ་བསམ་
གཏན་ལ་བརྟེན་ནས། ། སྣ་ཚོགས་ལུས་ཀྱི་བཀོད་པ་ཡིས། །སྔར་བཤད་གཞན་དོན་
བཅུ་གཅིག་བསྒྲུབ། །ཡང་དག་གནས་པ་ལ་བརྟེན་ནས། །སེམས་ལ་སེམས་ནི་
འཇོག་ཕྱིར་དང༌། །ཆོས་རབ་རྣམ་པར་འབྱེད་ཕྱིར་དང་། །ཞི་གནས་དང་ནི་ལྷག་
མཐོང་ཡིན། ། ཞི་གནས་བསམ་གཏན་དངོས ས་ཡིན་ཏེ། །ལྷག་མཐོང་ཉིད་ནི་ཤེས་
རབ་ཆ། །དེ་ལྟར་ཐབས་ཀྱི་ཕར་ཕྱིན་ལྔ། ། ཡེ་ཤེས་ཤེས་རབ་བསྔོ་བས་སྤེལ། །
སྟོང་དང་སྙིང་རྗེས་དག་བྱའོ། །
སྦྱིན་ཚུལ་བཟོད་བརྩོན་བསམ་གཏན་གྱི། །དངོས་འབྲས་ཤེར་ཕྱིན་ཉིད་ཡིན་
ཏེ། །ངོ་བོ་ཆོས་ཀུན་ཇི་བཞིན་ཤེས། །ཤེས་བྱའི་རིག་གནས་བདེན་པ་དང་། ། གྲུབ་
མཐའོ་རིག་པའི་གནས་ལ་ལྔ། །ཚར་གཅོད་རིག་པ་སྒྲ་ཚད་མ། །རྗེས་འཛིན་རིག་པ་
བཟོ་གསོ་བ། །དེ་བཞིན་ཕྱི་ནང་ཐུན་མོང་སྟེ། །ནང་རིག་འདི་པ་ཁོ་ནའི་འོ། །བདེན་
པ་འཁོར་ལོ་དང་པོ་ནི། །སྡུག་བསྔལ་ཀུན་འབྱུང་འགོག་ལམ་བཞི། །བར་པར་ཀུན་
རྫོབ་དོན་དམ་གཉིས། །ཕྱི་མར་མྱང་འདས་བདེན་གཅིག་བསྟན། །བདེན་གཉིས་

64
 སྟག་ལུང་སྡོམ་གསུམ་འབྲིང་པོ་
རྣམ་འཇོག་མང་མོད་ཀྱི། །རྒྱལ་སྲས་དམ་པ་ཞི་བ་ལྷས། །བློ་ཡིས་སྤྱོད་ཡུལ་ཀུན་
རྫོབ་དང་། ། བློ་ལས་འདས་པ་དོན་དམ པ་བཞེད། །ཀུན་རྫོབ་ལོག་པདང་ཡང་དག་
གཉིས། །དོན་དམ་རྣམ་གྲངས་རྣམ་གྲངས་མིན། །གནས་སྐབས་དགོས་པ་ལ་
བལྟོས་ནས། །བདེན་པ་གཉིས་སུ་རྣམ་པར་བཞག །མཐར་ཐུག་ཀུན་རྫོབ་ལས་
གཞན་པའི། །དོན་དམ་མེད་ཅིང་དོན་དམ་ལས། །གཞན་པའི་ཀུན་མེད་དེ་ཡི་
ཕྱིར། །བདེན་གཉིས་དབྱེར་མེད་ལེགས་པར་གྲུབ། །གཞུང་ལུགས་ཆེན་པོ་འགའ་
ཞིག་ལས། །རབ་རིབ་སྐྱོན་དང་དེའི་མཚན་མ། །རབ་རིབ་དག་པ་ལྟ་བུའི་
དཔེས། །ཀུན་བརྟགས་གཞན་དབང་ཀུན་རྫོབ་གཉིས། །ཡོངས་གྲུབ་དོན་དམ་ངོ་བོ་
ཉིད། །མེད་པ་གསུམ་གྱིས་སྐྱེ་མེད་སོགས། །བསྟན་མོད་ཀུན་རྫོབ་སྒྱུ་མ་དང་། །
དོན་དམ་ནམ་མཁའ་ལྟ་བུར་གཅིག །གྲུབ་པའི་མཐའ་ལ་ཕྱི་ནང་གཉིས། །ཕྱི་རོལ་
ཚངས་པ་ཁྱབ་འཇུག་པ། །དབང་ཕྱུག་པ་སྟེ་རྟག་ལྟ་གསུམ། །རྒྱང་འཕེན་ཆད་པ་
ལྟ་སྡེ་བཞི། །ནང་པ་བྱེ་སྨྲ་མདོ་སྡེ་པ། །གཉིས་པོ་ཕྱི་དོན་སྨྲ་བ་ཡིན། །སེམས་ཙམ་
རྣམ་རིག་དབུ་མ་པས། །སྟོང་པ་ཉིད་དུ་སྨྲ་སྡེ་བཞི། །སྟོང་ཉིད་ཅེས་བྱ་ཆོས་ཀྱི་
དབྱིངས། །དེ་ལ་རྣམ་པར་དབྱེར་མེད་མོད། །འོན་ཀྱང་རྣམ་པ་ཀུན་དཔྱད་དང་། །
རྣམ་ཀུན་མཆོག་ལྡན་སྟོང་ཉིད་གཉིས། །རྣམ་ཐར་སྒོ་གསུམ་ཡང་ན་བཞི། །མཚན་
ཉིད་སྟོང་པ་ཉིད་སོགས་བདུན། །ནང་སོགས་བཅུ་དྲུག་རྣམ་པར་ཕྱེ། །ཤེས་བྱེད་སྐྱེ་
འཕགས་དབྱེ་བ་ཡིས། །སོ་སོར་རྟོག་པའི་ཤེས་རབ་དང་། །སོ་སོ་རང་རིག་ཡེ་
ཤེས་གཉིས། །ཇི་ལྟར་ཤེས་པར་བྱ་བ་ཡང་། །དངོས་པོ་འཛིན་དང་དངོས་མེད་
གཉིས། །གཉིས་ཀར་འཛིན་པའི་མཐའ་བསལ་ཏེ། །དབུས་ལའང་གནས་པར་མི་

65
བྱང་ཆུབ་སེམས་སྡོམ་གྱི་ཚོམས་
བྱ་བ། །དེར་འཛིན་དང་བྲལ་བློ་འདས་གང་། །རྣམ་པར་གྲོལ་བའི་ལམ་དུ་
བསྟན། །འཛིན་པའི་བློ་ཀུན་ཟད་པ་ལ། །མྱ་ངན་འདས་ཞེས་མངོན་པར་བརྗོད། །
དེ་ལྟར་ཤེས་ནས་གོམས་བྱ་སྟེ། །དབེན་པར་ལུས་སེམས་རྣལ་དུ་དབབ། །གང་
དུའང་མི་འཛིན་མ་ཡེངས་བསྒོམ། །རྗེས་ཐོབ་ཆོས་ཀུན་སྒྱུ་མ་ལྟར། །ཤེས་པས་
བསོད་ནམས་ཚོགས་ལ་འབད། །བྱང་ཆུབ་སེམས་དང་དེའི་སྡོམ་པ། །ཡང་དག་
གཟུང་བའི་གནས་སྐབས་དང་། །མཐར་ཐུག་ཡོན་ཏན་རླབས་པོ་ཆེ། །ཐེག་ཆེན་སྡེ་
སྣོད་རྒྱ་མཚོ་ལས། །ཇི་ལྟར་བསྟན་པ་ངེས་ཐོབ་བོ། །
བཀའ་ཕྱག་གཉིས་འདྲེས་དྭགས་པོའི་བཀའ་བརྒྱུད་རྣམས། །ཆོས་འདིའི་
བདག་པོར་བཞུགས་པ་དེ་ཡི་འབངས། །ངག་དབང་རྣམ་རྒྱལ་ལྷག་བསམ་རབ་
དག་པས། །བཀོད་འདིས་ཐུབ་བསྟན་ཡུན་རིང་གསལ་བྱེད་གྱུར། །
དཔལ་ལྡན་སྟག་ལུང་པ་ཆེན་པོའི་རྡོ་རྗེའི་གསུང་གཞུང་དང་མན་ངག་གི་
མཐུས་ལེགས་པར་བཤད་པ་སྡོམ་པ་གསུམ་རྣམ་པར་གཏན་ལ་དབབ་པའི་བསྟན་
བཅོས་རྒྱལ་བའི་དགོངས་པ་རབ་ཏུ་གསལ་བར་བྱེད་པ་ཞེས་བྱ་བ་ལས། བྱང་ཆུབ་
སེམས་སྡོམ་གྱི་ཚོམས་ཏེ་གཉིས་པའོ།།

66
 སྟག་ལུང་སྡོམ་གསུམ་འབྲིང་པོ་
༄༅། །རྒྱལ་བའི་དགོངས་པ་རབ་ཏུ་གསལ་བར་བྱེད་པ་ཞེས་བྱ་བའི་བསྟན་
བཅོས་ལས་རིག་འཛིན་སྔགས་སྡོམ་གྱི་ཚོམས་ཏེ་
གསུམ་པ་བཞུགས་སོ།།
༈ ཨེ་ཝཾ་ཟུང་འཇུག་སྡོམ་པའི་
་བདག །ལྷ་སྔགས་ཏིང་འཛིན་ཀུན་ན་གྱི་
དངོས། །རིགས་ཀུན་ཁྱབ་བདག་སྟག་ལུང་པ། །མགོན་པོ་མངྒ་ལ་ཤཱིར་འདུད། །
མགོན་པོ་དེ་ཡི་རྡོ་རྗེའི་གསུང་། །རང་སེམས་སྐྱེ་མེད་རྒྱལ་པོ་ལ། །གཉིས་མེད་
གཉུག་མའི་འཁོར་གྱིས་བསྐོར། །གཟུང་འཛིན་ངོ་བོ་ཉིད་ཀྱིས་དག །འདི་རིག་
འཛིན་སྔགས་ཀྱི་སྡོམ་པ་ཡིན། །ཞེས་གསུངས་འདི་དོན་ལེགས་བཤད་བྱ། །རྒྱུད་
སྡེ་རྒྱ་མཚོའི་རྩེར་སོན་པ། །རྣལ་འབྱོར་བླ་མེད་དབང་བཞི་དང་། །དེ་ཡི་ལམ་གྱི་
ཁྱད་པར་འཕགས། །དེས་ན་བུམ་གསང་ཤེར་ཡེ་དང་། །ཤེས་རབ་ཡེ་ཤེས་ཆེན་པོ་
ཡི། །ངོ་བོར་གྱུར་པའི་སྔགས་སྡོམ་བཞི། །དང་པོ་སྒོ་གསུམ་བསྐྱེད་རིམ་གྱི། །
གཉིས་པ་རྫོགས་རིམ་མཚན་བཅས་ཀྱི། །གསུམ་པ་མཚོན་བྱེད་དཔེ་ཡི་དང་། །བཞི་
པ་མཚོན་བྱ་དོན་དམ་པའི། །ཐབས་ཤེས་ཟབ་མོའི་བདག་ཉིད་དུ། །བསྡམས་པའི་
ཚུལ་ཁྲིམས་ཉིད་ཡིན་ནོ། །ཀུན་གྱི་རྩེར་སོན་དབང་བཞི་པའི། །སྦས་དོན་ཡེ་ཤེས་
རྣམ་དག་པ། །ངོ་བོ་ཉིད་སྐུ་གཞི་དང་འབྲས། །དབྱེར་མེད་མངོན་དུ་བྱེད་པ་ཡི། །
ངེས་པ་འདི་ལས་གཞན་གྱུར་པའི། །སེམས་ཀྱི་འཕོ་བའམ་འཛག་པ་དག །སྡོམ་
ཕྱིར་སྡོམ་པ་ཆེན་པོའོ། །འདི་ནི་རྩ་རླུང་ཁམས་སེམས་ཀྱི། །མཚན་ཉིད་ཅན་གྱི
སྡོམ་པ་ཀུན། །ཀུན་ཏུ་བསྡམ་པར་བྱ་དགོས་ཏེ། །གང་དུ་བསྡོམ་བྱ་སྡོམ་བྱེད་

67
རིག་འཛིན་སྔགས་སྡོམ་གྱི་ཚོམས་
དང༌། །ཕྲ་རགས་དེ་དག་གཞིའི་གནས་ཚུལ། །ལས་གཞན་གྱུར་པ་ཁོ་ནས་སོ། །
དེས་ན་སྟོང་ཉིད་འགྱུར་མེད་བདེ། །དམ་ཚིག་གཉིས་སམ་ཟུང་འཇུག་གི། །དམ་
ཚིག་གཅིག་ཏུ་གསང་སྔགས་ཀྱི། །སྡོམ་དང་དམ་ཚིག་མཐའ་དག་འདུས། ། ཨེ་ཝཾ་
སྡོམ་པའང་རྒྱུ་དང་འབྲས། །གཉིས་ཀར་འཇུག་ཕྱིར་སངས་རྒྱས་པ། །དམ་ཚིག་
ཆེན་པོར་གསུངས་པ་ཡིན། །
བཀའ་བརྒྱུད་རིན་ཆེན་འདིའི་བཞེད་པ། །མ་བཅོས་ཕྱག་རྒྱ་ཆེན་པོའི་
། མི་མནོ་མི་བསམ་མི་དཔྱད་ཅིང་། ། མི་བསྒོམ་མི་སེམས་རང་བབ་
ལམ། 
བཞག །འདི་ནི་དམ་ཚིག་ཐམས་ཅད་ཀྱི། །རྩ་བ་ཡིན་ལ་འདིར་དྲངས་པའི། །
ཐབས་སུ་སྡོམ་པ་ཇི་སྙེད་གསུངས། །སེམས་ཀྱི་རྣམ་རྟོག་ཇི་སྙེད་པ། །དེ་ཉིད་སོ་སོ་
ལ་ལྟོས་ནས། །སྡོམ་པ་རེ་རེར་ཡང་འགྱུར་བས། །རིག་འཛིན་དམ་ཚིག་ས་མ་
ཡ༑ །འབུམ་སྡེ་ཞེས་ཀྱང་གྲགས་པ་ཡིན། །གོང་བསྟན་དབང་གི་ཡེ་ཤེས་འདི། །
སྤྲོས་བཅས་སྤྲོས་མེད་ཐབས་ཀྱི་སྒོ། །གང་གིས་ཐོབ་པ་དེ་ཀ་དབང་། །དེ་ཉིད་སྡོམ་
པ་དེ་ཉམས་ལེན། །དེས་ན་དཔོན་སློབ་མོས་གུས་དང་། །བྱིན་རླབས་རྟེན་འབྲེལ་
འཛོམ་པ་སྲོག །དེ་ཡི་གནད་ནི་འདིར་བཞུགས་ཏེ། །ཚིག་རྐང་དང་པོ་གསུམ་གྱིས་
ནི། །ཕྱི་ཡི་སྣང་བ་མཐའ་དག་ཀྱང་། །གདོད་ནས་སྣང་སྟོང་ཟུང་འཇུག་ལ། །ནང་
གི་རིག་པ་མཐའ་དག་ཀྱང་། །གདོད་ནས་རིག་སྟོང་ཟུང་འཇུག་པ། །རྣམ་པ་ཀུན་
ལྡན་སྟོང་ཉིད་དང་། །སྣང་རིག་ཕྲད་པའི་ཚོར་བ་ཀུན། །གཟོད་ནས་བདེ་སྟོང་ཟུང་
འཇུག་པ། །མཆོག་ཏུ་མི་འགྱུར་བདེ་བ་ཆེར། །ཟུང་འཇུག་རྡོ་རྗེའི་དམ་ཚིག་
བསྟན། །ཚིག་རྐང་ཐ་མས་དེ་ཉིད་ནི། །སྔགས་སྡོམ་ཀུན་གྱི་སྙིང་པོར་བསྒྲགས། །

68
 སྟག་ལུང་སྡོམ་གསུམ་འབྲིང་པོ་
༈ དེ་ལྟར་ལུས་ནི་མདོར་བསྟན་ནས། །ཡན་ལག་རྒྱས་པར་བཤད་བྱ་
བ༑ །ཐབས་ཤེས་ཟུང་འཇུག་རྡོ་རྗེ་ནི། །རྒྱལ་ཀུན་བགྲོད་པའི་ཐེག་པ་སྟེ། །སྣོད་
མིན་རྣམས་ལ་གསང་དགོས་ལ། །ཡིད་ནི་མཚན་རྟོག་ལས་སྐྱོབ་ཕྱིར། །རྣམ་ཀུན་
མཆོག་ལྡན་སྟོང་ཉིད་ཀྱི། །འབྲས་བུ་མི་འགྱུར་བདེར་བགྲོད་ཕྱིར། །མོས་སྤྱོད་
པའི་རིག་འཛིན། ལས་ལ་ སྦྱར་བའི་རིག་འཛིན། ལམ་ལ་སྤྱོད།… པའི་རིག་འཛིན། །
ལམ་སྨིན་པའི་རིག་འཛིན། པར་གནས་པའི་རིག་འཛིན། ཕྱག་རྒྱ་ཆེ། །བྱ་བ་མཐར་
ཕྱིན་རིག་འཛིན་བདུན། །ཚེ་འདིར་འཐོབ་ཅིང་དངོས་གྲུབ་མཆོག །སྐྱེད་བྱེད་རིག་
སྔགས་འཆང་རྣམས་ཀྱི། །བསླབ་གཞིར་གྱུར་པས་རིམ་པ་བཞིན། །རྡོ་རྗེའི་ཐེག་
དང་གསང་སྔགས་དང་། །འབྲས་བུའི་ཐེག་པ་རིག་འཛིན་གྱི། ། སྡེ་སྣོད་ཅེས་ནི་རྣམ་
པར་བསྒྲགས། །
ཀུན་གཞི་རྒྱུ་
རྒྱུའི་རྒྱུད་ ་ཐབས་ལམ་
པ་རྒྱུད། ། མི་འཕྲོག་འབྲས་བུའི རྒྱུད་གསུམ་
ལས། །རྒྱུ་རྒྱུད་རང་སེམས་དང་པོ་ནས། །སངས་རྒྱས་དངོས་སུ་མ་གྲུབ་ཀྱང་། །
ཐབས་དང་འཕྲད་ན་དེར་འགྱུར་བས། །རྒྱུ་ཞེས་བྱ་སྟེ་སེམས་ཅན་ནས། །སངས་
རྒྱས་བར་དུ་རང་བཞིན་ནམ། །ངོ་བོར་འགྱུར་མེད་རྒྱུན་ཆགས་པས། །རྒྱུད་ཅེས་བྱ་
འོ་ཐབས་ལམ་རྒྱུད། །གང་ཞིག་རྒྱུ་ལ་ཡོད་པ་དཔེ་ཆུ་ལུད་ལྟ་བུ། དེ། །འབྲས་བུར་
འབྱིན་པའི་ཐབས་ཡིན་ཏེ། །སྨིན་གྲོལ་འཁོར་དང་བཅས་པ་འོ། ། བླ་མའི་གདམས་
ངག་ཉམས་མྱོང་གི། །ཏིང་འཛིན་སོགས་ཀུན་རྒྱུན་ཆགས་པས། །རྒྱུད་དོ་འབྲས་
རྒྱུད་རྒྱུར་གནས་པ། །མངོན་གྱུར་སངས་རྒྱས་ལོ་ཐོག་སྨིན་པ་ལྟ་བུ། ཉིད་དུ་གྲུབ། །

69
རིག་འཛིན་སྔགས་སྡོམ་གྱི་ཚོམས་
རང་བཞིན་དང་ནི་རྒྱུན་མི་འཆད། །རྒྱུན་གྱིས་དེ་དག་རྟག་པའི་ཕྱིར། །རྒྱུད་ཡིན་དེ་
ལྟའི་རྒྱུད་གསུམ་པོ། ། གང་ཟག་གཅིག་གི་ཤེས་རྒྱུད་ལ། ། རྒྱུ་རྐྱེན་འབྲས་བུའི་ཚུལ་
གྱིས་སུ། །འབྲེལ་བར་གནས་པས་པ་རྒྱུད་ཅེས་བྱ།… སྟེ་རིའི་རྒྱུད་དང་ཆུའི་རྒྱུན་ཞེས་བརྗོད་པ་ལྟ་
བུའོ།། །འདི་ལ་མཆོག་གཟིགས་རྣམ་གཉིས་ཏེ་ལོ་ནཱ་རོ། ཀྱིས། །དངོས་པོའིའི་གནས་
ལུགས་ལམ་དང་ནི། །འབྲས་བུ་སྐྱེ་བའི་རིམ་པར་གསུངས། །དེས་ན་སེམས་ཉིད་
བདེ་གཤེགས་སྙིང་། །དབང་གི་སྐབས་སུ་ངོ་སྤྲད་བཞིན། །ལམ་དུ་གོམས་བྱས་
མངོན་གྱུར་ལ། །འབྲས་བུ་ཐོབ་པར་ངེས་བརྗོད་པ། །བརྗོད་བྱ་དོན་གྱི་རྒྱུད་ཡིན་
ཏེ། །རྗོད་བྱེད་སྒྲས་རྒྱུད་དངོས་བཏགས་གཉིས། །དེ་ལྟའི་ཆོས་ཀྱི་འཁོར་ལོ་ནི། །
དག་པ་གཉིས་ལྡན་ཆོས་ཀྱི་སྐུ། །གཞན་དོན་གཟུགས་ཀྱི་སྐུར་བཞེངས་ནས། །
གསུངས་སོ་དེ་ཡང་དཔག་མེད་ཀྱི། །བསྐལ་པར་ཚོགས་གཉིས་སྤྱོད་པ་སྤྱད། །
ཞིང་སྦྱངས་སེམས་ཅན་སྨིན་པར་བྱས། །འཚང་རྒྱར་དགོངས་ཏེ་འོག་མིན་གནས།།
འཐུག་པོ་བཀོད་པ་ཞེས་བྱ་བ། །ནམ་མཁའ་དང་ནི་འཇིག་རྟེན་ཁམས། །གཞི་དང་
སྙིང་པོ་མེ་ཏོག་གིས། །བརྒྱན་པའི་བྱང་ཆུབ་སྙིང་པོ་རུ། ། མི་གཡོའི་ཏིང་ངེ་འཛིན་
ལ་བཞུགས། །དེ་ཚེ་ཕྱོགས་བཅུའི་སངས་རྒྱས་ཀྱིས། །སད་མཛད་ངེས་པའི་ལུང་
ཕོག་སྟེ། །དེ་ལྟའི་དོན་ལ་མཉམ་བཞག་པས། །མངོན་པར་བྱང་ཆུབ་རྣམ་ལྔ་
དང་། ། ཡེ་ཤེས་ལྔ་ཡི་རང་བཞིན་དུ། །རྫོགས་པའི་སངས་རྒྱས་རབ་མཉེས་
གྱུར། །ཕྱི་ཡི་མངོན་བྱང་བགྲོད་པའི་དུས། །ནང་གི་མངོན་བྱང་ཡུལ་རྣམས་ཀྱི། །
ཐིག་རླུང་སེམས་རྣམས་དབུ་མའི་མཁར། །སྟོབས་སུ་གྱུར་ཏེ་བྱང་ཆུབ་བོ། །མངོན་
བྱང་དང་པོ་ཐ་མའི་ཚེ། །ཆོས་ཀྱི་སྐུ་གྲུབ་གཉིས་པ་དང་། །གསུམ་པའི་དུས་སུ་

70
 སྟག་ལུང་སྡོམ་གསུམ་འབྲིང་པོ་
ལོངས་སྤྱོད་རྫོགས། །བཞི་པར་སྤྲུལ་པའི་སྐུ་གྲུབ་པ། །དེ་ཡི་ལོངས་སྤྱོད་རྫོགས་སྐུ་
ལ༑ །རྣམ་སྣང་དང་ནི་ཆོས་སྐུ་ལ། །རྣམ་སྣང་ཆེན་པོ་ཞེས་བྱ་སྟེ། །དེ་ཡི་སྐུར་
རྫོགས་འཇིག་རྟེན་ཁམས། །ཕྲ་མོ་རྣམས་ལ་སྤྲུལ་པའི་སྐུ། །སྣ་ཚོགས་སྟོན་པས་
འགྲོ་བ་འདུལ། །རྣམ་སྣང་རྣམ་སྣང་ཆེན་པོ་ལ། །སེམས་རང་རིག་དང་དེར་སྟོང་
པར། །རྟོགས་པའི་དབྱེ་བས་རིམ་པ་བཞིན། །དེ་བཞིན་གཤེགས་དང་རྡོ་རྗེ་
འཆང་། །དབུགས་དབྱུང་རྣམ་པ་གཉིས་སུ་བརྗོད། །ལོངས་སྤྱོད་རྫོགས་དང་སྤྲུལ་
སྐུ་ཡི། །དབང་བྱས་གསང་སྔགས་དུས་གསུམ་གྱི། །སངས་རྒྱས་ཀུན་གྱིས་
གསུངས་པ་དང་། །ད་ལྟའི་སྟོན་པ་ཁོ་ནའི་ཞེས། །རྒྱུད་སྡེ་རྣམས་ལས་བཤད་པ་
ཡིན། །ལོངས་སྐུའི་ཕུན་སུམ་ཚོགས་པ་ལྔ། །བརྗོད་འདས་བསམ་གྱིས་མི་ཁྱབ་
ལ༑ །སྤྲུལ་སྐུ་ཆུ་ནང་ཟླ་ལྟ་བུ། །འཁོར་ནི་སྤྲུལ་དང་རང་རྒྱུད་པ། །གྲུབ་པའི་ས་ལ་
གནས་པ་ཡིན། །དུས་ནི་རྒྱུན་མི་འཆད་པ་དང་། །དགོས་པའི་དབང་གིས་འདི་
སྐད་བདག་གིས་ཐོས་པའི་དུས། གཅིག་ཅེས་སྨོས། །དམིགས་བྲལ་ཐུགས་རྗེ་ཆེན་པོ་
དང་། །བསམ་གྱིས་མི་ཁྱབ་སྨོན་ལམ་མཐུས། །དཔག་མེད་བསྐལ་པའི་སྔོན་རོལ་
ནས། །མངོན་རྫོགས་བྱང་ཆུབ་སེམས་ཅན་ཁམས། ། མ་སྟོང་བར་བཞུགས་མཁའ་
ཁྱབ་ཀྱི། །སེམས་ཅན་རེ་རེའི་དྲུང་དུ་ཡང་། །གང་འདུལ་སྤྲུལ་པ་སྣ་ཚོགས་
སྟོན། །གནས་ནི་ལྷུན་པོའི་རྩེ་མོ་དེ་ཉིད་འདུས་པ་ལྟ་བུ། དང༌། །གཞི་སྙིང་མེ་ཏོག་
གིས་བརྒྱན་པ། །གཞན་འཕྲུལ་དབང་བྱེད་གནས་གཙང་མ། །རྡོ་རྗེ་བཙུན་མོའི་བྷ་
ག་དང་། །གསང་བ་མཆོག་གི་དགྱེས་སོགས་པར། །ཕྱག་རྡོར་དབང་བསྐུར་
ཀུ
རྒྱུད་དང་། དཔལ་མཆོག་དང་པོའི་རྒྱུད། དང་། །གདན་བཞིའི་རྒྱུད་དང་། གསང་

71
རིག་འཛིན་སྔགས་སྡོམ་གྱི་ཚོམས་
འདུས་དང༌། བདེ་མཆོག་གི་རྒྱུད། གསུངས། །དུས་འཁོར་དཔལ་ལྡན་འབྲས་
སྤུངས་སུའོ། །ཆོས་ནི་ཐེག་ཆེན་འབའ་ཞིག་པ། །ཐུགས་ཀྱི་རྡོ་རྗེའི་རྣམ་འཕྲུལ་
པ༑ །ཕྱག་ན་རྡོ་རྗེ་ལ་སོགས་ཀྱིས། །ལེགས་བསྡུས་འཛམ་བུའི་གླིང་དུ་དར། །
ཆོས་འཁོར་ཀུན་གྱི་སྙིང་པོ་ནི། །རྡོ་རྗེ་ཐེག་པ་ཁོ་ན་སྟེ། །གདུལ་བྱར་དབང་རྣོན་ཉོན་
མོངས་རགས། །ཁྱད་པར་འདོད་པ་ལ་གདུང་བ། །དེ་མ་སྤངས་བར་བྱང་ཆུབ་
འདོད། །དེ་ལ་སྔགས་ཀྱི་ཐེག་པ་གསུངས། །འདི་ནི་དམ་ཚིག་སྡོམ་པའི་ཚོགས།།
སྟོན་པས་འདུལ་བ་དང་མཐུན་ཞིང་། །ཆོས་རྣམས་ཀུན་གྱི་རང་དང་སྤྱིའི། །མཚན་
ཉིད་སྟོན་པས་མངོན་པར་མཐུན། །ཟབ་མོའི་གནས་དག་མདོར་བསྡུས་ཏེ། །སྟོན་
པས་མདོ་སྡེ་དང་མཐུན་ཕྱིར། །སྡེ་སྣོད་གསུམ་གར་གཏོགས་ཤིང་འདིར། །གསུམ་
ག་ཚང་བར་འགྱུར་བའང་ཡིན། །དོན་གཅིག་ཕར་ཕྱིན་སྔགས་གཉིས་འབྲས་བུ་གཅིག་ན་
ཡང་མ་རྨོངས་དང་། །ཐབས་མང་དཀའ་བ་མེད་པ་དང་། །དབང་པོ་རྣོན་པོའི་
དབང་བྱས་ནས། །སྔགས་ཀྱི་ཐེག་པ་ཁྱད་པ པར་འཕགས། །ཡང་ན་ལྷར་བསྒོམ་
པའི། དམིགས་པ་རྣམ་དག་དང་། །གྲོགས་ དུས་གསུམ་སངས་རྒྱས་ཀྱི་བསྟན་པའི་དམ་ཚིག་
ཡིད་བཞིན་དུ་བཟུང་བས་བྱིན་རླབས་ཁྱད་པར་སྐྱེ་བ། ཀྱི་མཐུ་དང་སྤྱོད་པས་སངས་རྒྱས་བྱང་སེམས་
ལྟར་འགྲོ་དོན་དང་ཞིང་སྦྱངས་རྗེས་སུ་སྐྱེ་བ། འཕགས། ། ཡང་ང་ན་བླ་མ་སྣོད་ཆོ་ག ། ལས་དང་
དམ་ཚིག་ལྟ་བ་དང་། །སྤྱོད་པ་རྣམ་པ་བདུན་གྱིས་འཕགས། །ཡང་ན་སྒྲུབ་པོ་ལམ་
འབྲས་བུ། །ཡང་ན་དམིགས་པ་བླ་མེད་ད་དང་། ། སྒྲུབ་པ་ཡེ་ཤེས་བརྩོན་འགྲུས་དང༌།།
ཀུན་འདུལ་ཉོན་མོངས་བྱིན་རླབས་སོ། །བྱིན་རླབས་མྱུར་དང་མྱུར་དུ་འབྱུང་། །
རངརང་བཞིན་གྱིས་སྤོང་བསམ་པ་དང་། །སྤྱོད་པ་བླ་མེད་བཅུ་གཅིག་གིའོ། །

72
 སྟག་ལུང་སྡོམ་གསུམ་འབྲིང་པོ་
རྒྱུད་སྡེའི་དབྱེ་བ་བདུན་དྲུག་ལྔ། །གསུངས་ཀྱང་རྣམ་པ་བཞིར་འདུས་ཏེ།།
བྱ་སྤྱོད་རྣལ་འབྱོར་བླ་མེད་དོ། །དབྱེ་བ་རྒྱས་པར་བཤད་པ་ལ། ། ལྟ་རྒོད་ལག་
བཅངས་གཉིས་སྤྱོད་ཀྱི། །འཁྲིག་པ་བཞི་ཡི་གཉེན་པོ་དང་། །བྲམ་ཟེ་རྗེའུ་རྒྱལ་
རིགས་དམངས། །གང་ཟག་མི་རིགས་བཞི་པོ་དང་། །ཕྱི་རོལ་པ་ཡི་གྲུབ་མཐའ་
བཞི། །དེ་བཞིན་ནང་པའི་གྲུབ་མཐའ་བཞི། །ཉོན་མོངས་ཆུང་འབྲིང་ཆེ་རབ་ཆེ། །
དབང་པོ་རྟུལ་འབྲིང་རྣོ་ཆེར་རྣོ། །རྗེས་འཛིན་ཕྱིར་དང་གནས་སྐབས་བཞི། ། སྦྱོང་
དང་དུས་བཞི་ཐུན་མཚམས་བཞིའི། །དབྱེ་བས་རྒྱུད་སྡེ་རྣམ་བཞིར་བསྟན། །ཕྱི་ཡི་
བྱ་བ་ཁྲུས་གཙང་སྦྲ། །ལ་སོགས་གཙོ་བོར་བྱེད་པ་དང་། །ཕྱི་ཡི་བྱ་བ་ནང་ཏིང་
འཛིན། ། ཆ་མཉམ་དུའ མ་བརྟུལ་ཞུགས་སྤྱོད། །ནང་གི་རྣལ་འབྱོར་གཙོར་བྱེད་
དང་། །གོང་ན་གཞན་མེད་པས་ན་འདིར། །བྱ་སྤྱོད་རྣལ་འབྱོར་བླ་མེད་དོ། །བྱ་
བའི་རྒྱུད་ལ་ཆུ་དབང་དང་། །ཅོད་པན་ཕྱག་རྒྱ་སྤྱི་བོར་གཏུགས། །རྒྱུད་འཛིན་རྗེས་
གནང་ཙམ་ཡིན་ཏེ། ། སྤྱོད་པའི་རྒྱུད་དུ་སྔ་མའི་སྟེང་། །རྡོར་དྲིལ་མིང་དང་རྗེས་
གནང་ཙམ། །རྣལ་འབྱོར་རྒྱུད་དུ་དེ་ལྔའི་སྟེང་། ། མི་ལྡོག་གསང་དབང་རྗེས་གནང་
དང་། །ལུང་བསྟན་དབུགས་དབྱུང་གཟེངས་བསྟོད་དྲུག །བླ་མེད་དུ་ནི་སྔར་བཤད་
དང་། ། ཆ་མཐུན་བུམ་པའི་དབང་ཉིད་དོ། །སློབ་དཔོན་ཡབ་ཡུམ་སྙོམས་ཞུགས་
པའི། །བདུད་རྩི་ནོད་པ་གསང་དབང་ངོ༌། །དངོས་སམ་ཡིད་ཀྱི་ཕྱག་རྒྱ་དང་། །
སྙོམས་ཞུགས་བདེ་བ་ཡང་དག་རེག །ཤེས་རབ་ཡེ་ཤེས་དབང་ཞེས་བྱ། །ཕྱག་རྒྱ་
ཆེན་པོ་ལས་སྐྱེས་པའི། །མི་འགྱུར་བདེ་དང་སྟོང་པ་ཉིད། །ཟུང་དུ་འཇུག་པ་བཞི་པ་
འོ།

73
རིག་འཛིན་སྔགས་སྡོམ་གྱི་ཚོམས་
༈ བྱ་བའི་་རྒྱུད་ཀྱི་ལམ་རིམ་ནི། །འདས་པའི་རིགས་གསུམ་གང་རུང་
གི། །དབང་ནོད་ལྷ་དང་དམ་ཚིག་སྡོམ། །འཛིན་པ་འཇུག་པའི་སྤྱོད་པ་སྟེ། །ཁྲུས་
བྱས་སྟན་འདུག་སྤྱན་དྲངས་མཆོད། །རིགས་མཐུན་སྐྱིལ་ཀྲུང་གིས་གནས་ཏེ། །
སྟོང་དང་ཡི་གེ་སྒྲ་གཟུགས་དང་། །ཕྱག་རྒྱ་མཚན་མའི་ལྷ་དྲུག་བསྒོམ། །མདུན་དུ་
རང་སྙིང་ཡི་གེ་དང་། །སྒྲ་ལ་དམིགས་བཟླས་རྣམ་བཅས་སོ། །གསང་སྔགས་
མེར་གནས་དངོས་གྲུབ་སྟེར། །སྒྲ་གནས་རྣལ་འབྱོར་སྟེར་བ་དྲན། ། སྒྲ་མཐར་ཐར་
པ་སྟེར་བ་གསུམ། །དོན་དམ་ཏིང་འཛིན་སྦྱོར་བའི་སྤྱོད། །ལུས་སམ་རྫས་སམ་
ལོངས་སྤྱོད་དག །སྒྲུབ་དང་དེ་ཡི་གཞན་དོན་བྱེད། །འགྲུབ་དང་འགྲུབ་པའི་སྤྱོད་
པའོ། །འདི་ལ་དེ་བཞིན་གཤེགས་པ་དང་། །པདྨ་རྡོ་རྗེ་རིགས་གཙོ་གསུམ། །བ་
ལང་ལྔས་རྩེན་འཇིག་རྟེན་པའི། །རིགས་ཏེ་རྒྱུད་སྡེ་སྒོ་དྲུག་གོ། །འདི་ལ་གཅིག་
གསུམ་བཅུ་དྲུག་གི། །སྐྱེ་བས་བྱང་ཆུབ་ཐོབ་པར་གསུངས། །
༈ སྤྱོད་པའི་རྒྱུད་ཀྱི་ལམ་རིམ་ནི། །རིགས་གསུམ་གང་ཡང་རུང་བ་
ཡི། །གསང་གསུམ་མི་ཟད་རྒྱན་འཁོར་ལོའི། །དཀྱིལ་འཁོར་དུ་ཞུགས་དམ་ཚིག་
དང༌། །སྡོམ་འཛིན་ཕྱི་འོ་ཡི་གེ་དང་། །ཕྱག་རྒྱ་གཟུགས་ཀྱི་ལྷ་མཚན་བཅས། །
དོན་དམ་བྱང་སེམས་མཚན་མེད་དོན། །སྒོམ་པ་འཇུག་པའི་སྤྱོད་པ་འོ། །ཡི་གེ་དང་
པོ་བྱང་ཆུབ་སེམས། ། ཡི་གེ་གཉིས་པ་སྔགས་ཀྱི་སྒྲ། །གཞི་དང་རང་ཉིད་ལྷར་
བསྐྱེད་ཅིང་། །གཞི་གཉིས་མདུན་དུ་ལྷ་བསྐྱེད་དེ། །སྔགས་འཁོར་བཀོད་ནས་
བཟླས་པ་ཕྱི། །སྲོག་རྩོལ་བསྡོམས་ཏེ་ཞི་ལྷག་གཉིས། །ཟུང་འབྲེལ་སྒྲུབ་པ་ནང་
ཡིན་པས། །དེ་གཉིས་སྦྱོར་བའི་སྤྱོད་པ་འོ། །སྔགས་རྫས་ལ་བརྟེན་འོག་མིན་གྱི། །

74
 སྟག་ལུང་སྡོམ་གསུམ་འབྲིང་པོ་
མཐར་ཐུག་ལྷ་དང་སྐལ་མཉམ་པའི། །རིག་འཛིན་སྒྲུབ་པ་ཐུན་མོང་སྟེ། །རླུང་གི་
སྦྱོར་གོམས་རྫུ་འཕྲུལ་དང་། །མངོན་ཤེས་དབང་ཕྱུག་ཡོན་ཏན་བརྒྱད། །ལྡན་པས་
དོན་གཉིས་སྒྲུབ་པ་ནི། །ཐུན་མོང་མིན་པ་དེ་དག་ལ། །གྲུབ་པའི་སྤྱོད་པ་ཞེས་
བྱའོ། །དབང་བརྟུལ་བསྐལ་པ་བརྒྱད་དང་རྣོ། །བཞི་ཡིས་ལོངས་སྐུ་ཆེ་འགྲུབ་
གསུངས། །འདིར་ནི་དེ་བཞིན་གཤེགས་པདྨ། །རྡོ་རྗེའི་རིགས་ཏེ་གསུམ་དུ་
བཞག །
༈ རྣལ་འབྱོར་རྒྱུད་ཀྱི་ལམ་རིམ་ནི། །ཐོབ་བྱ་སྒྲིབ་བྲལ་རྣམ་སྣང་
 མཛད། །ལོངས་སྤྱོད་རྫོགས་ཆེན་སྐུ་བཞིའི་བདག །ཐོབ་བྱེད་དོན་དམ་བྱང་ཆུབ་
སེམས། ། ལྷ་སྔགས་དཀྱིལ་འཁོར་ཕྱག་རྒྱའི་གཞི། །འབྲས་བུ་མངོན་དུ་བྱེད་པའི་
ཐབས། །ལས་ཆོས་དམ་ཚིག་ཕྱག་ཆེན་བཞིར། །རྗེས་འབྲེལ་ལྷ་ཡི་རྣམ་པ་དང་།།
ཤེས་རབ་སོ་སོ་རང་རིག་པའི། །ཡེ་ཤེས་མངོན་དུ་བྱེད་པའོ། །དབང་རྣོན་དང་པོའི་
སྦྱོར་བ་དང་། །དཀྱིལ་འཁོར་རྒྱལ་མཆོག་ལས་རྒྱལ་མཆོག །དབང་རྟུལ་རྣལ་
འབྱོར་རྗེས་རྣལ་འབྱོར། །ཐམས་ཅད་རྣལ་འབྱོར་དེ་བཞིན་བྱ། །ཤིན་ཏུ་རྣལ་འབྱོར་
བཞི་ལ་བརྟེན། །དེ་དག་བསྙེན་པའི་ཡན་ལག་གོ། །གཉིས་པ་འཇིག་རྟེན་ལས་
འདས་པའི། །དངོས་གྲུབ་སྒྲུབ་བྱེད་ཏིང་འཛིན་དང་། །གཉི་ག་སྒྲུབ་བྱེད་བཟླས་
བརྗོད་དོ། །ཕྱི་མར་ཚིག་དང་རྡོར་བཟླས་གཉིས། །ལམ་འདིས་མི་ཚེ་བཅུ་དྲུག་
གིས། །འོད་ཟེར་ཆེན་པོའི་དབང་ཐོབ་ནས། །འོག་མིན་བྱང་ཆུབ་སྙིང་པོ་རུ། །
མངོན་པར་བྱང་ཆུབ་ཡེ་ཤེས་ལྔའི། །ངོ་བོར་རྫོགས་འཚང་རྒྱ་བར་བསྟན། །རྒྱུད་
འདིར་སངས་རྒྱས་རྡོ་རྗེ་དང་། །རིན་ཆེན་ཆོས་ལས་རིགས་ལྔར་བཤད། །དབྱེ་ན་

75
རིག་འཛིན་སྔགས་སྡོམ་གྱི་ཚོམས་
དམ་པ་རིགས་བརྒྱ་འོ། །
༈ བླ་མེད་རྒྱུད་ཀྱི་ལམ་རིམ་ནི། ། རྒྱུ་ལམ་འབྲས་བུ་རྣམ་པ་གསུམ། །རྒྱུ་
རྒྱུད་རང་བཞིན་གནས་རིགས་ནི། །སེམས་ཅན་ཀུན་ལ་ཁྱབ་མོད་ཀྱང་། །ཉེ་རྒྱུ་ཐེག་
པ་ཆེན་པོ་ལ། །འཇུག་རུང་གང་ཟག་དམན་མཆོག་གཉིས། །དང་པོ་ལམ་དང་ཐེག་
པ་ནི། །འོག་མས་རིམ་སྦྱང་སྔགས་ལ་འཇུག །གཉིས་པ་རིམ་གྱིས་བློ་སྦྱོང་ང་
བར། །མ་ལྟོས་གཅིག་ཆར་གསང་སྔགས་ལ། །འཇུག་རུང་རིན་ཆེན་ལྟ་བུ་འོ། །
༈ ཐབས་ནི་སྨིན་གྲོལ་རྣམ་པ་གཉིས། །དང་པོ་མཚན་ཉིད་ལྡན་པ་ཡི། །
སློབ་དཔོན་ལ་ནི་གསོལ་བ་གདབ། །དེ་ཡིས་བསྙེན་དང་ས་ཆོག་དང་། ། སྟ་གོན་
དཀྱིལ་འཁོར་སྒྲུབ་ནི་མཆོད། །འཇུག་ཅིང་དབང་བླང་སློབ་མར་གཞུག །རིམ་གྱིས་
སམ་ནི་གཅིག་ཅར་དུ། །དབང་བཞི་རྫོགས་པར་བསྐུར་ཞིང་ཐོབ། ། རྒྱུད་སྦྱངས་
བྱ
སྨིན་པར་བྱས་པ་འོ། །
༈ གཉིས་པ་གྲོལ་བྱེད་ལམ་ལ་ཡང་། །བསྐྱེད་རིམ་དང་ནི་རྫོགས་རིམ་
མོ། །དེ་ཡི་དང་པོ་སྐྱེ་གནས་བཞི། །སྦྱོང་བྱེད་བསྐྱེད་རིམ་རྣམ་བཞི་སྟེ། །རྫུས་
སྐྱེས་སྒོང་མངལ་དྲོད་གཤེར་བཞི། །སྐད་ཅིག་གིས་ནི་བསྐྱེད་པ་དང་། །ཉི་ཟླ་ས
བོན་ལས་བསྐྱེད་ཅིང་། །ཞུ་བ་གླུས་བསྐུལ་མེད་པ་དང་། །བསྐུལ་ནས་བཞེངས་ཏེ་
མངལ་ནས་སྤྲོ། །ཟླ་བ་ས་བོན་ཙམ་ལས་བསྐྱེད། །བསྐྱེད་ཚུལ་བསྡུས་པ་རྡོ་རྗེ་
བཞི། ། སྟོང་པ་ཉིད་དང་ས་བོན་བསྡུ། །གཟུགས་བརྙན་རྫོགས་དང་ཡིག་འབྲུ་
འགོད། །འབྲིང་པོ་གཞལ་ཡས་ཁང་བསྐྱེད་དང་། །རྗེས་སུ་ཆགས་དང་དབང་
བསྐུར་བ། །བདུད་རྩི་མྱང་བ་མཆོད་བསྟོད་དེ། །ཡན་ལག་དྲུག་པོ་རྒྱས་པ་ལ། །

76
 སྟག་ལུང་སྡོམ་གསུམ་འབྲིང་པོ་
བསྙེན་པ་ཉེ་བར་བསྙེན་པ་དང་། །སྒྲུབ་པ་སྒྲུབ་ཆེན་ཡན་ལག་བཞི། །ཡང་ན་རྣལ་
འབྱོར་རྗེས་རྣལ་འབྱོར། །ཤིན་ཏུ་རྣལ་འབྱོར་རྣལ་འབྱོར་ཆེ། །དང་པོ་སྦྱོར་སོགས་
ཏིང་འཛིན་གསུམ། །མདོར་ན་སེམས་ཅན་སྐྱེ་བའི་རིམ། །སྦྱོང་ཞིང་ས་ལམ་རིམ་
བགྲོད་དེ། །འཚང་རྒྱ་བ་དང་རྗེས་མཐུན་པར། །ཇི་སྲིད་བརྟན་པ་མ་ཐོབ་བར། །
བསྒོམ་བྱ་བཟླས་པའི་མན་ངག་ལ། །ངག་གཟུགས་རྣལ་འབྱོར་རྡོར་བཟླས་བཞི། །
དང་པོ་ལ་ཡང་སྤྲོ་བསྡུ་དང་། །ཁྱོགས་དང་ཁྲོ་བོའི་བཟླས་པ་གསུམ། །ཁྱོགས་ལ་
ཞི་རྒྱས་དབང་དྲག་གི། །འགལ་མེ་སྒྲོ་ཆུན་ལྕགས་སྒྲོག་འབྲེལ། །ཐག་མདུང་
འཕེན་ནམ་ཐ་གུ་སྦྲེལ། །ལྟ་བུའི་དབྱེ་བ་བཞི་ཡོད་དོ། །གཟུངས་བཟླས་ལྷ་ཡི་རྣམ་
༣
པར་དྲན། །རྣལ་འབྱོར་དེ་ཁོ་ན་ཉིད་ཙམ། །འདི་གཉིས་རྫོགས་པའི་རིམ་པར་
གཏོགས། །རྡོར་བཟླས་འབྱུང་འཇུག་གནས་གསུམ་ལ། །དམིགས་དང་སྲོག་རྩོལ་
བཀག་པ་ནི། །འགོག་པའམ་ཡེ་ཤེས་བཟླས་པར་གསུངས། །
རྫོགས་རིམ་འདུས་པར་རྡོ་རྗེའི་བཟླས། །སེམས་ལ་དམིགས་པ་སྒྱུ་ལུས་
དང་། །འོད་གསལ་ཟུང་འཇུག་རིམ་པ་ལྔ། །འཁོར་ལོ་སྡོམ་པར་བདག་བྱིན་
བརླབས། །དེ་བཞིན་སྣ་ཚོགས་རྡོ་རྗེའི་རིམ། །ཛ་ལནྡྷ་ར་ནོར་བུའི་འགེངས། །
བསམ་མི་ཁྱབ་པའི་རིམ་པ་ལྔ། །སྒྱུ་འཕྲུལ་ཆེན་མོར་དམན་པ་དབྱིབས། །ཟབ་པ་
སྔགས་དང་མཐར་ཐུག་ཆོས། །རྣལ་འབྱོར་རྣམ་པ་གསུམ་དུ་བསྟན། །དཔལ་ལྡན་
དུས་ཀྱི་འཁོར་ལོ་དང་། །མཁའ་འགྲོ་རྒྱ་མཚོ་ལ་སོགས་པར། །སོ་སོར་སྡུད་དང་
བསམ་གཏན་དང་། སྲོག་རྩོལ་དེ་བཞིན་འཛིན་པ་པ་དང་། །རྗེས་སུ་དྲན་དང་ཏིང་ངེ་
འཛིན། །སྦྱོར་བ་ཡན་ལག་དྲུག་ཏུ་བསྟན། །ཀུན་གྱི་སྙིང་པོར་གྱུར་པ་ནི། །གཏུམ་

77
རིག་འཛིན་སྔགས་སྡོམ་གྱི་ཚོམས་
མོ་སྒྱུ་ལུས་རྨི་ལམ་དང་། །འོད་གསལ་འཕོ་བ་བར་དོ་སྟེ། །ནཱ་རོའི་མཚན་གྱིས་
ཡོངས་བཟུང་བའི། །ཆོས་དྲུག་དེ་ལས་དང་པོ་བཞི། །རྫོགས་རིམ་རྩ་བའམ་ཆོས་
བཞི་སྟེ། ། ཚེ་འདིར་མཆོག་གིས་དངོས་གྲུབ་སྟེར། །བར་དོའི་གདམས་པས་དེར་
གྲོལ་ཞིང་། །འཕོ་བས་སྐྱེ་བ་གཞན་དུ་འོ། །མདོར་ན་རྫོགས་པའི་རིམ་པ་ནི། ། རྒྱ་
ནོམ་ལྷར་ཞེན་བསྐྱེད་རིམ་གྱི། །འཛིན་རྟོག་སྦྱོང་བྱེད་འཁོར་བ་ཡི། །རང་བཞིན་
ཤེས་པས་ལམ་བྱེད་ཡིན། །
དེ་ལྟར་རིམ་གཉིས་རྣལ་འབྱོར་ནི། །སྤྱོད་པ་བཞི་ཡིས་བོགས་བཏོན་
པས། ས་བཅུ་ཡོངས་སུ་གྲགས་པའི་སྟེང་། །དཔེ་མེད་པ་དང་ཡེ་ཤེས་ལྡན། །རྡོ་
རྗེའི་ས་སྟེ་བཅུ་གསུམ་མམ། །དབང་དང་སྦྱར་བས་བཅུ་བཞི་དང་། ། ས་བཅུའི་སྟེང་
དུ་སྤྲུལ་ལོངས་ཆོས། །བདེ་ཆེན་ཡེ་ཤེས་ངོ་བོ་ཉིད། །བསྣན་པས་བཅུ་དྲུག་བཤད་པ་
དང་། །ཀུན་ཏུ་འོད་དང་བདུད་རྩིའི་འོད། །ནམ་མཁའ་རྡོ་རྗེ་རིན་ཆེན་པད། །ལས་
འོད་དཔེ་མེད་འོད་དང་ནི། །དཔེ་བྲལ་ཤེས་རབ་འོད་ཀུན་མཁྱེན། །འོད་གསལ་བ་དེ་
བཅུ་གཉིས་སོགས། །རྒྱ་ཆེར་བཤད་རྣམས་ལེགས་བགྲོད་དེ། ། སྐྱེ་བ་འདིའ མ་བར་
མ་དོར། །གསུམ་བདུན་བཅུ་དྲུག་དག་གིས་ནི། །ངེས་པར་རྫོགས་འཚང་རྒྱ་བར་
གསུངས། །འདིར་རིགས་ལྔའི་སྟེང་རྡོ་རྗེ་འཆང་། །དབྱེ་ན་གྲངས་མེད་བར་དུ་
འོ། །
དེ་བཞིན་རྒྱུད་སྡེའི་དབྱེ་བ་ཡང་། །དུས་ཀྱི་འཁོར་ལོ་ཕུང་པོ་ཁམས། །
དབང་པོ་ཡུལ་དང་ལས་དབང་དང་། །བྱ་བ་དྲུག་དྲུག་དག་པ་ཡི། ། རྒྱུད་སྡེ་སུམ་ཅུ་
སོ་དྲུག་དང་། །ཡང་དེར་གསལ་བྱེད་དང་ནི་དབྱངས། །སོ་དྲུག་སོ་དྲུག་དག་པ་

78
 སྟག་ལུང་སྡོམ་གསུམ་འབྲིང་པོ་
ཡི། །ཕ་རྒྱུད་སུམ་ཅུ་སོ་དྲུག་དང་། །མ་རྒྱུད་སུམ་ཅུ་སོ་དྲུག་བཞག །གསལ་བྱེད་
རེ་རེའང་དབྱངས་རེ་མོས། །བསྒྱུར་ཞིང་རེ་རེའ ང་ལྷ་གྲངས་བཅུ། །གཙོ་བོར་སྟོན་
པའི་བྱེ་བྲག་གིས། །བཅུ་འགྱུར་དེ་དག་ཐབས་ཀྱི་ཕྱོགས། །དེ་བཞིན་དབྱངས་ལ་
གསལ་བྱེད་ཀྱིས། །བསྒྱུར་བ་ལ་སོགས་གོང་གི་ལྟས། །མ་རྒྱུད་དབྱེ་བ་དེར་འགྱུར་
བཤད། །བདེ་མཆོག་སོགས་སུ་རྩ་ཆེན་ནི། ། སོ་གཉིས་སྦས་པའི་རྩ་བཞི་རྣམས། །
དག་པའི་སོ་དྲུག་འདུས་པ་ལས། །ཕུང་སོགས་དག་པའི་དེ་མཉམ་བཤད། །རབ་
དབྱེ་གྲངས་མེད་བར་དུ་འོ། །དེ་དག་ཐམས་ཅད་ངེས་དོན་དུ། །གཉིས་མེད་རྒྱུད་
སྡེ་ཉིད་ཡིན་ཀྱང་། །དྲང་དོན་ཐབས་ཤེས་གཉིས་མེད་གསུམ། །རྗོད་བྱེད་བརྗོད་བྱ་
གང་ཟག་གིས། །ཁྱད་པར་གྱི་འོ་བརྗོད་བྱ་ལའང་། །དེ་ཁོ་ན་ཉིད་བསྐྱེད་རྫོགས་
དང་། །རྣམ་པར་དག་པའི་ཁྱད་པར་བཞི། །
ད་པ་
བླ་མེད་རྒྱུད་སྡེ་འཆད་པའི་ཚུལ། །ཕ་རྒྱུད་དུ་ནི་རྒྱན་བདུན་ཏེ། ། གླེང་སློང་
བ་ནི་རྣམ་པ་ལྔ། །སངས་རྒྱས་ས་ཡི་ཚུལ་བཞི་དང་། །རྒྱས་བཤད་མཐའ་དྲུག་
ཚུལ་བཤད་བཞི། །ཚོགས་དང་སློབ་མར་བཅས་པ་གཉིས། །རྒྱུད་ལ་འཇུག་པའི་
གང་ཟག་ལྔ། །དགོས་པ་བདེན་གཉིས་རྣམ་ངེས་བདུན། །མ་རྒྱུད་རྣམས་ནི་
གདམས་ངག་དྲུག །རྒྱུད་དང་བདག་གཉིས་དག་པ་གསུམ། །གནས་པ་བཞི་དང་
གསང་བདུན་གྱིས། །འཆད་དོ་དེ་ལས་གདམས་ངག་ནི། །བརྗོད་བྱ་སྤྱི་སྦས་མཐར་
ཐུག་གསུམ། །རྗོད་བྱེད་ཡན་ལག་ཡིག་མན་ངག །རྒྱུད་ནི་གཞི་ལམ་འབྲས་བུ་
སྟེ། །བདག་ཉིད་དབྱིབས་སྔགས་ཆོས་ཀྱིས་སོ། །དག་པ་དེ་ཉིད་ལྷ་སོ་སོ། །རང་
རིག་གསུམ་མམ་གནས་པ་ནི། །གང་བུ་ཆུ་གཟུགས་གཟུགས་འདས་སོ། །གསང་

79
རིག་འཛིན་སྔགས་སྡོམ་གྱི་ཚོམས་
བ་རྒྱུ་རྒྱུད་དབང་བསྐྱེད་རིམ། །ལྟ་བ་གསུམ་ལ་རང་བྱིན་རླབས། །ལམ་གྱི་ཡན་
ལག་བདུན་ཡང་ན། །གནས་ལུགས་བརྗོད་བྲལ་བགྲང་སྟེ་བརྒྱད། །གཉིས་མེད་
རྒྱུད་ནི་ཕྱི་ནང་གཞན། །ཡང་ན་དྲང་ངེས་གཉིས་ཀྱིས་སོ། །
༈ ད་ནི་རྒྱུད་སྡེ་རྣམ་པ་བཞིའི། །སྡོམ་དང་དམ་ཚིག་ངེས་བསྟན་བྱ། །
འོག་མ་གསུམ་གྱི་སྡོམ་པ་ནི། །ངོ་བོ་ལུས་ངག་ཡིད་གསུམ་མོ། །རང་སའི་ཐབས་
ཤེས་ཀྱིས་ཟིན་པར། །སྡོམ་པའི་ཚུལ་ཁྲིམས་ཉིད་ཡིན་ནོ། །
བྱ་བའི་རྒྱུད་ཀྱི་དམ་ཚིག་ལ། །བསླབ་བྱའི་དམ་ཚིག་སུམ་ཅུ་ཡི། །བཅུ་
གཉིས་སྒྲུབ་དང་བཅོ་བརྒྱད་འགགས། །དཀོན་མཆོག་གསུམ་ལ་དད་པ་བསྐྱེད། །
གསང་རིག་གཟུངས་སྔགས་ཚོགས་ལ་དད། །ཁྱད་པར་ཐེག་པ་ཆེ་ལ་མོས། །བླ་
མ་ལ་སོགས་མཆོག་ལ་གུས། །དུས་མཚམས་དག་ཏུ་ལྷ་ལ་མཆོད། ། གློ་བུར་བ་
མཆོད་བསོད་ནམས་བསགས། །བཟླས་བརྗོད་གསང་སྔགས་སྤྱོད་ལ་བརྩོན། ། 
4
རང་རིག་དམ་ཚིག་ལྷག་པར་བརྟེན། །རྒྱུད་ནི་བསྲུང་ཞིང་རྟོགས་པར་བྱ། ། སྒོ་
གསུམ་ཉེ་བར་ཞི་བ་དང་། །ཁྲུས་དང་གཙང་སྦྲ་བསྒྲུབ་བྱ་འོ། ། ཡོན་ཏན་ཞིང་ལ་ཁྲོ་
བ་སྤང་། །སྟོན་པ་གཞན་གྱི་གཞུང་མི་མཆོད། །གསང་སྔགས་རང་བཟོར་མི་བྱ་
ཞིང་། །རྗེས་སུ་མ་གནང་བར་མི་ལེན། །ཀུན་སློང་ལོག་པས་ལས་སྦྱོར་སྤང་། །
དངོས་གྲུབ་བསྒྲུབ་ལས་གཞན་མི་སྤྱད། །དམ་ཚིག་མེད་ལ་སྔགས་མི་སྦྱིན། །ཕྱག
རྒྱ་བཞོན་པ་མཚན་མི་འགོང་། །ཟས་སྤྱོད་སྒོ་གསུམ་མ་སྡོམ་མིན། །མ་གནང་མི་
ཟ་བྱམས་མི་གཏང་། །བཟླ་དུས་གཞན་ལ་མི་སྨྲ་སོགས། །ཁྲོས་ནས་དྲག་ཤུལ་མི་
སྤྱོད་དང་། །བདག་ལ་སྨད་དང་བརྙས་པ་སྤངས། །གཞན་དག་ནམ་ཡང་སུན་མི་

80
 སྟག་ལུང་སྡོམ་གསུམ་འབྲིང་པོ་
དབྱུང་། །གནས་ངན་ལེན་རྣམས་ཡོངས་སུ་སྤང་། །སེར་སྣ་གཡེར་བག་སྤྱོད་ལམ་
དོར། །བག་མ་སྡོམ་སྤང་དགག་བྱ་འོ། །ཉམས་ན་ཡན་ལག་ལྟུང་བར་འགྱུར། །
བསྲུང་བྱའི་རྩ་ལྟུང་བཅུ་དྲུག་ནི། །ཆད་ལྟ་དཀོན་མཆོག་གསུམ་སྤོང་དང་། ། ཀུན་
རྫོབ་བྱང་སེམས་དབང་བསྐུར་སྤོང་། །བླ་མར་འཁུ་བ་རྣམ་པ་ལྔ། །ཕ་མ་དགྲ་
བཅོམ་གསོད་པ་དང༌། །འཁོར་ལོའི་དབྱེན་བྱེད་བདེ་གཤེགས་ལ། །སྡང་བས་
མཚལ་འབྱིན་མཚམས་མེད་ལྔ། །བྱང་སེམས་ཉན་རང་སློབ་པ་གསོད། ། མ་སུན་
འབྱིན་དང་འདུ་སྒོ་འཕྲོག །མཆོད་རྟེན་འཇིག་སྟེ་ཉེ་བ་ལྔ། །སྙིང་ནས་དཀོན་མཆོག་
གནོད་བྱེད་དེ། །བཅུ་དྲུག་ལས་བཟློག་གཞིའི་དམ་ཚིག །ཉམས་ན་རང་རིག་སྙིང་
པོ་འབུམ། །མེས་རྨོངས་བྱེད་པའི་གཟུངས་སོགས་བཟླ། །ཞི་བའི་སྲེག་བླུགས་བྱ་
བ་འམ། །ཞུགས་ཏེ་དབང་བསྐུར་བླངས་པས་འདག །
སྤྱོད་པའི་རྒྱུད་ཀྱི་དམ་ཚིག་ནི། །འདུས་བྱས་ཚུལ་ཁྲིམས་འཇུག་ནས་
ལྡང་། །རྒྱུ་ཡི་དམ་ཚིག་གསུམ་གནས་ཏེ། །ཐབས་སུ་མི་འགྱུར་བག་མེད་པས། །
སྤྱད་ན་གནས་ངན་ལེན་ཞེས་བྱ། །དེར་གྱུར་མི་དགེ་བཅུ་སྤང་བ། །རབ་བྱུང་ལ་འོ་
ཁྱིམ་པ་ཡིས། །ལུས་ཀྱི་གསུམ་དང་བརྫུན་ལོག་ལྟ། །གཉིས་ཀས་དམ་ཆོས་སྤོང་
བ་དང་། །བྱང་སེམས་གཏོང་དང་སེར་སྣ་བྱེད། །སེམས་ཅན་ལ་གནོད་བཞི་སྤང་
ངོ༌། །དེས་ན་སྔ་མར་བཅུ་བཞི་དང་། །ཕྱི་མར་དགུ་འགྱུར་རྩ་ལྟུང་སྟེ། །ཉམས་ན་
རིགས་ཀྱི་སྙིང་པོ་འབུམ། །སྦྱིན་སྲེག་དབང་གིས་དག་པར་བྱ། །
རྣལ་འབྱོར་རྒྱུད་ཀྱི་དམ་ཚིག་ལ། །དཀོན་མཆོག་གསུམ་ལ་སྐྱབས་འགྲོ་
རྒྱུ་
བ༑ །རྣམ་པར་སྣང་མཛོད་རིགས་ཀྱི་འོ། །རྡོ་རྗེ་དྲིལ་བུ་ཕྱག་རྒྱ་དང་། །སློབ་དཔོན་

81
རིག་འཛིན་སྔགས་སྡོམ་གྱི་ཚོམས་
བཟུང་ཞིང་མི་བསྐྱོད་པའི། །ཆོས་དང་ཟང་ཟིང་མི་འཇིགས་བྱམས། །སྦྱིན་བཞི་
ཞག་རེར་ལན་དྲུག་ཏུ། །སྦྱིན་པ་རིན་ཆེན་འབྱུང་ལྡན་གྱི། །ཕྱི་ནི་བྱ་སྤྱོད་གསང་རྣལ་
འབྱོར། །ཉན་རང་ཐེག་ཆེན་དམ་པའི་ཆོས། །འཛིན་པ་སྣང་བ་མཐའ་ཡས་ཀྱི། །
སྡོམ་པ་འཛིན་དང་མཆོད་པ་དག །དོན་ཡོད་གྲུབ་པའི་རིགས་ཀྱི་ནི། །རྗེས་སུ་མཐུན་
པའི་དམ་ཚིག་གོ། །དེ་དག་ལས་ལྡོག་བཅུ་བཞི་ནི། །ཕས་ཕམ་པར་ནི་རབ་ཏུ་
བཤད། །དཀོན་མཆོག་སྤོང་བ་གཅིག་ཡིན་ཏེ། །ཕྱག་རྒྱ་སྤོང་བཞི་སྦྱིན་སྤོང་
བཞི། །དམ་ཆོས་སྤོང་གསུམ་སྡོམ་དང་མཆོད། །སྤང་བ་གཉིས་ཏེ་བཅུ་བཞི་འོ། །
ལུས་ཀྱི་ལས་གསུམ་རྫུན་དང་ཆང་།བྱ་མིན་དམ་པ་མི་བསྟེན་དང་། །མི་མཆོད་
སྒོ་གསུམ་དགེ་མི་སྦྱོར། ། ལྷ་བརྙས་ཕྱག་རྒྱ་ཞོན་པ་སོགས། །འགོང་བ་སྤང་བྱ་
རྗེས་མཐུན་ནོ། །སྐུ་གསུང་ཐུགས་ཀྱི་གསང་བ་འཛིན། །འདོད་ཆགས་ཆེ་ལ་སྙོམས་
པར་འཇུག །གདུལ་དཀའ་འདུལ་སླད་ཁྲོ་བར་སྟོན། །རང་བཞིན་དག་ཤེས་དགོས་
པ་བྱེད། །ཇི་ལྟར་འདོད་པ་བཞིན་དུ་སྦྱིན། །རིམ་བཞིན་རྡོར་སེམས་དེ་བཞིན་
གཤེགས། །རྡོ་རྗེ་པདྨ་རིན་ཆེན་གྱི། །ཉམས་སུ་བླངས་པའི་དམ་ཚིག་གོ། །གལ་
ཏེ་ཉམས་ན་བཟླས་པ་དང་། །སྦྱིན་སྲེག་དབང་བསྐུར་དག་གིས་སྦྱངས། །
རྡོ་རྗེ་ཐེག་པ་བླ་མེད་ཀྱི། །སྡོམ་པའི་ངོ་བོ་ཁྱད་པར་ཅན། ། ཨེ་ཝཾ་དབྱེར་
མེད་དུ་གྲུབ་པའི། །བདེ་བ་ཆེན་པོའི་ཡེ་ཤེས་སོ། །དབྱེ་ན་དབང་བཞིའི་སྡོམ་པ་
བཞི། །ཡང་ན་དང་པོ་ཚོགས་སྦྱོར་དང་། །བར་མ་མ་དག་ས་བདུན་དང་། །
མཆོག་གྱུར་དག་ས་ལ་གནས་པའི། །གང་ཟག་སྒོ་ནས་དབྱེ་བ་དང་། །ཕྱི་རོལ་སྡོམ་
པའི་ཚུལ་ཁྲིམས་དང་། །ནང་དུ་ལུས་ལ་ཐིག་ལེ་སྡོམ། །གསང་བ་བདེ་སྟོང་དབྱེར་

82
 སྟག་ལུང་སྡོམ་གསུམ་འབྲིང་པོ་
མེད་སྡོམ། །དེ་ཁོ་ན་ཉིད་མཚན་མ་དང་། །བྲལ་བའི་སྡོམ་པ་བཞིར་དབྱེའོ། །སྐྱ་
བཞི་རེ་ལས་སྐུ་གསུང་ཐུགས། །ཡེ་ཤེས་བཞི་སྡོམ་པས་ན་བཞི། །སྡོམ་བྱའི་དབང་
ས་
གིས་བཅུ་དྲུག་ཀྱང་། །གང་སྡོམ་རིགས་དང་གང་དུ་བསྡོམས། །གནས་ཀྱི་སྒོ་ནས་
དབྱེ་བ་གསུམ། །དབྱངས་གསལ་སྐུ་གསུང་ཐུགས་དགའ་བཞི། །འབྱུང་ལྔ་རིགས་
དྲུག་སོགས་སྡོམ་པས། །དེ་སྙེད་སྡོམ་པར་བཞག་པ་དང་། །ཟུང་འཇུག་ཡེ་ཤེས་
ཆེན་པོ་འདི། །ཆོས་རྣམས་ཀུན་གྱི་རྒྱས་གདབ་པའི། །ཕྱག་རྒྱ་བླ་ན་མེད་ཡིན་
པས། །གྲངས་མེད་གཞལ་དུ་མེད་པར་འདོད། །ཁས་བླང་ཙམ་ལ་སྡོམ་པ་ཡི། །
ཐ་སྙད་སྦྱར་བ་བཏགས་པ་བ། ། ཡེ་ཤེས་རྙེད་པ་ཡང་དག་སྟེ། །དངོས་བཏགས་སྒོ་
ནས་གཉིས་སུ་འདོད། །
དེ་ནི་བརྟན་དུལ་བློ་གྲོས་ལྡན། །བཟོད་ལྡན་དྲང་ཞིང་གཡོ་སྒྱུ་མེད། །
སྔགས་དང་རྒྱུད་ཀྱི་སྦྱོར་བ་ཤེས། །སྙིང་བརྩེར་ལྡན་ཞིང་བསྟན་བཅོས་མཁས། །
གསང་དང་ཕྱི་ཡི་དེ་ཉིད་བཅུ། །ཡོངས་ཤེས་དཀྱིལ་འཁོར་བྲི་ལ་མཁས། །དང་
བའི་བདག་ཉིད་དབང་དུལ་ཏེ། །མཚན་ཉིད་ལྡན་པའི་བླ་མ་ནི། །འཕགས་པའི་ཡེ་
ཤེས་ཐོབ་པ་ཡི། །དང་པོའི་སར་གནས་ཡན་ཆད་མཆོག ། སོ་སྐྱེ་དེ་ཉིད་བཅུ་ཤེས་
ད
ལས། །མཆོག་ནི་དགེ་སློང་འབྲིང་དགེ་ཚུལ། །ཁྱིམ་གནས་ཐ་མ་རང་བྱུང་
གིས། །ཡེ་ཤེས་ཐོབ་པ་མ་གཏོགས་པ། །ཁྱིམ་པ་མི་གཟུང་གལ་ཏེ་ན། ། ཆ་
ལུགས་དགེ་འདུན་ལ་ཕུལ་བསྟེན། །སྙིགས་དུས་ཡོན་ཏན་ཤས་ཆེ་གཟུང་། ། སྐྱོན་ནི་ནི་
ནམ་ཡང་མ་ཡིན་ལ། །ཆོས་ལྡན་བཀའ་སྒྲུབ་གཅིག་ཤོས་ནི། །གདས་པར་གསོལ་
ཏེ་བཏང་སྙོམས་བཞག །

83
རིག་འཛིན་སྔགས་སྡོམ་གྱི་ཚོམས་
སངས་རྒྱས་མངོན་དུ་བྱེད་འདོད་པའི། །སློབ་མ་མཚན་ཉིད་ལྡན་པ་
ཡིས། །ཚུལ་བཞིན་བསྟེན་ནས་འཇིག་རྟེན་ལས། །འདས་པའི་དངོས་གྲུབ་དོན་
གཉེར་བ། །མཆོག་རྣམས་བྷ་ག་ཀུན་རྫོབ་དང་། །དོན་དམ་བྱང་སེམས་དཀྱིལ་
འཁོར་དུ། །གོང་མ་གསུམ་གྱིས་སྨིན་པར་བྱ། །དབང་འབྲིང་འོག་མིན་མཐར་ཐུག་
པའི། །འཇིག་རྟེན་དངོས་གྲུབ་དོན་གཉེར་དག །རྡུལ་ཚོན་ལ་བརྟེན་དབང་བདུན་
གྱིས། །དེ་ལས་གཞན་ལ་སོ་ཐར་སྡོམ། །བྱིན་ལ་བསགས་སྦྱོང་བགྱི་སྩལ་
གསུངས། །དབང་གི་སྒྲ་དོན་སློབ་མ་དེའི། །རྒྱུད་ཀྱི་སྐུ་བཞི་ཡེ་ཤེས་ལྔའི། །ས་
བོན་མངོན་གསལ་དུ་སྨིན་ནས། །འབྲས་བུ་སྒྲུབ་ལ་མཐུ་ནུས་དབང་། །ལྡན་པ་ཞིག་
ཡིན་དེ་ཐོབ་ནས། །མི་ཉམས་གོང་དུ་འཕེལ་བའི་ཕྱིར། །སྡོམ་དང་དམ་ཚིག་བསྲུང་
བྱ་སྟེ། །ཐོབ་མཚམས་རིགས་ལྔའི་སྡོམ་པ་ཡང་། །རགས་པ་སྣོད་བཅུད་དང་
འབྲེལ་བའི། །དབང་ལྔ་ལས་སོ་ཕྲ་བའི་ཆ། །དམ་རྫས་དང་འབྲེལ་གསང་དབང་
ལས། །དེ་ལས་ཕྲ་བ་རྩ་རླུང་ཐིག །དང་འབྲེལ་ཤེས་རབ་ཡེ་ཤེས་ལས། །ཤིན་ཏུ་
ཕྲ་བ་དེ་ཁོ་ན། །བདག་ཉིད་བཞི་པའི་དབང་ལས་ཏེ། །བུམ་དབང་དུས་སུ་ཕུང་པོ་
ལྔ། །གསང་དབང་དུས་སུ་དམ་རྫས་བཅུ། །གསུམ་པར་རྩ་རླུང་བྱང་སེམས་
བདེ། །རིགས་ལྔ་ངོ་སྤྲོད་བཞི་པའི་དུས། །རིགས་ཀུན་གཉུག་མ་དེ་བཞིན་ཉིད། །
གསང་ཆེན་རིགས་གཅིག་ཏུ་སྟོན་ཕྱིར། །གཞན་ཡང་དབང་གི་ཆ་ཤས་རེས། །ཡེ་
ཤེས་ཆ་ཤས་རེ་སྐྱེད་ཕྱིར། །སྡོམ་པའི་ཆ་ཡིན་ཁྱད་པར་དུ། །དབང་བཞི་སོ་སོའི་
སྡོམ་པ་ནི། །དེ་ཡི་ཡེ་ཤེས་ནམ་སྐྱེས་ན། །ཐོབ་བོ་འགའ་ཞིག་བུམ་དབང་སྡོམ། །
དབང་དུས་སྐྱེས་ལ་ལྷག་མ་གསུམ། །ལམ་སྒོམ་ཚེ་ན་སྐྱེ་བའང་ཡོད། །དེ་བཞིན་

84
 སྟག་ལུང་སྡོམ་གསུམ་འབྲིང་པོ་
ཐམས་ཅད་དབང་དུས་དང་། །ཀུན་ཀྱང་ལམ་སྒོམ་ཚེ་ན་སོགས། །མ་ངེས་བཀའ་
བརྒྱུད་རིན་པོ་ཆེས། །བཞི་ཀ་མོས་གུས་བྱིན་རླབས་མཐུས། ། སྐྱེ་བ་ཤས་ཆེར་
བཞེད་པ་ཡིན། །དམ་ཚིག་སྒྲ་དོན་ས་མ་ཡ། །ཡང་དག་བདེ་བ་ཀུན་རྫོགས་པ། །
ཞེས་བྱ་དེ་ལ་གཉིས་ཡོད་དེ། །ཕན་ཡོན་ངོས་ནས་བསྒྲུབ་དགོས་དང༌། །ཉེས་
དམིགས་སྒོ་ནས་སྤང་དགོས་སོ། །དང་པོ་བརྟུལ་ཞུགས་སྡོམ་པ་རྣམས། །ཕྱི་མ་རྩ་
བ་
བ་ཡན་ལག་གི། །ལྟུང་བ་རྣམས་ཡིན་རིམ་བཞིན་དུ། །
རྡོ་རྗེ་ཐེག་པར་གནས་རྣམས་ཀྱི། །བརྟུལ་ཞུགས་ཉི་ཤུ་རྩ་ལྔ་དང་། །ཐུན་
[་
མོང་རིགས་ལྔའི་སྡོམ་པ་དང་། །ཁྱད་པར་རིགས་ལྔའི་སྡོམ་པ་དང་། །རྩ་བ་ཡན་
ལག་དམ་ཚིག་དང་། །ཉམས་ན་ཕྱིར་བཅོས་བྱ་ཚུལ་དང་། །སྐྱོན་ཡོན་བསྟན་པ་ལྔ་
ཡིས་བསྡུས། །དང་པོ་བརྟུལ་ཞུགས་ཉེར་ལྔ་ནི། །བྱིས་པ་སོ་སོའི་སྐྱེ་བོ་གང་། །
དང་པོའི་ལས་ཅན་རྣམས་ཀྱིས་འདིར། །བསོད་ནམས་ཚོགས་ཀྱི་སླད་དུ་ནི། །དེ་
ཉིད་མཐོང་བའི་ཡེ་ཤེས་པ། ། མ་ཐོབ་བར་དུ་བསྲུང་བྱ་བ། །སྲོག་ལ་འཚེ་དང་རྫུན་
དུ་སྨྲ། །གཞན་གྱི་བུད་མེད་བསྒྲོད་ནོར་འཕྲོག །མྱོས་པར་ཆང་འཐུང་རྣམ་པ་ལྔ། །
དགེ་བ་འཇོམས་པའི་རྐུན་པོ་དང་། །འཁོར་བར་འཆིང་བའི་ཞགས་ཡིན་ཕྱིར། །
སྤང་སྟེ་བསླབ་པའི་གཞི་ལྔ་འོ། །རྒྱན་པོ་རྩེ་བས་དུས་འདའ་དང་། །ཁ་ན་མ་ཐོའི་
ཟས་ཟ་བ། །ཐར་ལམ་དང་འགལ་བསྟན་བཅོས་སྨྲ། །མུ་སྟེགས་མཆོད་སྦྱིན་
གཞུང་མ་བརྟེན། ། ལྷ་མིན་དབང་པོའི་ཆོས་ལ་འཇུག ། བྱ་བ་མིན་པ་རྣམ་ལྔ་
སྤང་། །བ་ལང་བྱིས་པ་བུད་མེད་དང་། །སྐྱེས་པ་གསོད་དང་སྐུ་གཟུགས་དང་། །
མཆོད་རྟེན་གཞིག་པ་ལྔ་མི་བྱ། །དགེ་བའི་གྲོགས་དང་རྗེ་བོ་དང་། །སངས་རྒྱས་

85
རིག་འཛིན་སྔགས་སྡོམ་གྱི་ཚོམས་
དགེ་འདུན་ཡིད་རྟོན་འོས། ། བླ་མ་སོགས་ལ་འཁུ་བ་སྤང་། །གཟུགས་སྒྲ་དྲི་རོ་རེག་
བྱ་ལ། །མིག་སོགས་དབང་པོ་ཞེན་མི་བྱ།
ཐུན་མོང་རིགས་ལྔའི་སྡོམ་པ་ནི། །རྣལ་འབྱོར་རྒྱུད་དུ་སྔར་བཤད་བཞིན། །
ཐུན་མོང་མིན་པ་རིགས་ལྔ་ཡི། །སྡོམ་ལ་རྣམ་པ་གཉིས་ཡིན་ཏེ། །དཔལ་ལྡན་དུས་
ཀྱི་འཁོར་ལོ་ལས། །དྲང་ངེས་རྣམ་པར་མ་ཕྱེ་བར། །འདོད་པའི་རྡོ་རྗེ་དམ་ཚིག་
གསུམ། ། བླ་མ་གཟུང་བགྱི་རིན་ཆེན་སྦྱིན། །འཁོར་ལོར་བཟའ་བའི་དམ་ཚིག་
དང་། །རལ་གྲི་མཆོད་པ་པདྨ་ལ། །རིགས་དང་རིགས་མིན་མི་སྤང་ཞིང་། །བྱང་
སེམས་མི་འདོར་ཚངས་སྤྱོད་བརྟེན། །རྒྱལ་བ་བསྐྱེད་མཛད་རིགས་ལ་ནི། ། སྟོ་ང་
ཉིད་སྙིང་རྗེ་དབྱེར་མེད་པའི། །དོན་དམ་སེམས་བསྐྱེད་གཟུང་ཞེས་བཤད། །དྲང་
ངེས་ཕྱེ་བའང་དེ་ཉིད་ལས། །རྡོ་རྗེའི་རིགས་ལ་དྲང་དོན་དུ། །མཚམས་མེད་ལ་
སོགས་མི་དགེ གེའི་ལས། །བྱེད་པ་ཞི་བས་མི་བཟློག་ལ། །མངོན་སྤྱོད་ལས་ཀྱིས་
སྲོག་གཅོད་དང་། །ངེས་དོན་རླུང་དང་རྟོག་པ་དགག །རལ་གྲི་ལ་ཡང་དྲང་དོན་
དུ། །ལོག་པའི་ལམ་དུ་ལྟུང་བ་དག །འདོན་སླད་རྫུན་གྱི་ཚིག་ཏུ་སྨྲ། །ངེས་དོན་
བརྗོད་མེད་ནཱ་དའི་དབྱངས། །རིན་ཆེན་རིགས་ལ་དྲང་དོན་དུ། །སེར་སྣས་གདུང་བ་
བཟློག་པའི་སླད། །མ་བྱིན་པར་ལེན་ངེས་དོན་དུ། །བདེ་ཆེན་བྱང་ཆུབ་སེམས་ཀྱི་
ནོར། །མགྲིན་པའི་བར་དུ་འཆིང་བའོ། །པདྨའི་རིགས་ལ་དྲང་དོན་དུ། །དུད་
འགྲོའི་རྒྱུ་འབྲས་བཟློག་པའི་ཆེད། །གཞན་གྱི་བུད་མེད་འཕྲོག་བྱ་ཞིང་། །ངེས་དོན་
ཕྱག་རྒྱ་ཆེན་མོ་འོ། །འཁོར་ལོའི་རིགས་ལ་དྲང་དོན་དུ། །རིགས་སུ་འཛིན་པ་
གཞིག་པའི་སླད། །བདུད་རྩི་ལྔ་སོགས་དམ་རྫས་བསྟེན། །ངེས་དོན་ལྷན་སྐྱེས་རོ་

86
 སྟག་ལུང་སྡོམ་གསུམ་འབྲིང་པོ་
མྱོང་ཞིང་། །དབང་ལྔ་དག་བྱེད་བདུད་རྩི་ལྔ། །འཛག་བྲལ་བརྟན་པར་འཆིང་བ་
འོ། །གྲི་གུག་རིགས་ལ་དྲང་དོན་དུ། །ལས་ཀྱི་ཕྱག་རྒྱའི་དངོས་གྲུབ་ཕྱིར། །
གདོལ་པ་མོ་ལ་སོགས་པའི་ཡང་། །པདྨར་མི་སྨད་བསོད་ནམས་རྒྱུར། །ནོར་དང་
བཅས་པའི་ལུས་སྦྱིན་དང་། །ངེས་དོན་སྐྱེ་གནས་བསྲུབ་པ་ཡི། ། ཚངས་པར་སྤྱོད་
པས་འཕོ་མེད་ཀྱི། །བདེ་བ་བསྒྲུབ་ཕྱིར་རིགས་རིགས་མིན། །ཀུན་ལ་མངོན་པར་
བསྒྲོད་པ་འོ། །
རྩ་བ་ཡན་ལག་དམ་ཚིག་ལ། །རྩ་ལྟུང་སློབ་དཔོན་བརྙས་བཀའ་འདས། །
སྤུན་ལ་ཁྲོ་དང་བྱམས་པ་བཏང་། །བྱང་སེམས་སྤོང་དང་ཆོས་ལ་སྨོད། །གསང་
སྒྲོག་ཕུང་པོ་ལ་བརྙས་དང་། །སོམ་ཉིས་གདུག་ལ་བྱམས་ལྡན་པ། །དེར་རྟོག་དད་
ལྡན་སེམས་སུན་འབྱིན། །དམ་རྫས་མི་བརྟེན་བུད་མེད་སྨོད། །བཅུ་བཞིའི་ངོ་བོ་
ངོས་གཟུང་བ། །དབང་བསྐུར་རྒྱུད་བཤད་མན་ངག་དག །ལེགས་བྱིན་སློབ་དཔོན་
རྣམ་གསུམ་ལ། །སྙིང་ནས་སྨོད་དང་བརྙས་པ་དང་། །ཐུགས་དཀྲུག་གང་རུང་དང་
པོ་འོ། །དེར་གདམས་རྒྱལ་བས་ལེགས་གསུངས་ཤིང་། །བླང་དོར་གོ་བཞིན་ཁྱད་
གསོད་བློས། །མི་མཐུན་པར་སྤྱོད་འཆད་གཉིས་པ། །བསྟན་ལ་ཞུགས་ཀུན་སྤུན་
ཙམ་སྟེ། །གསང་སྔགས་སྤྱི་དང་བླ་མེད་ལ། །ཞུགས་པ་རྣམས་ལ་རྡོ་རྗེའི་སྤུན། །
དཀྱིལ་འཁོར་གཅིག་རྣམས་ཉེ་བ་དང་། །སློབ་དཔོན་གཅིག་རྣམས་ཁྱད་པར་
གྱིས། །དབང་བཞི་རྫོགས་ཐོབ་བྱེ་བྲག་གིས། །རྡོ་རྗེའི་སྤུན་ཡིན་དེ་དག་ལ། །ཁྲོ་
དང་འཁོན་འཛིན་ཕྲག་དོག་བརྙས། །སེམས་སུན་ཕྱུང་བ་གསུམ་པའོ། །སེམས་
ཅན་ཐམས་ཅད་འཁོར་བ་ལས། །བསྒྲལ་དང་འཆིང་བ་ལས་སྒྲོལ་དང་། །བདུད་

87
རིག་འཛིན་སྔགས་སྡོམ་གྱི་ཚོམས་
རྩིའི་སྒོ་བཤའ་སྦྱིན་པ་དང་། །མྱ་ངན་འདས་ལ་དགོད་བྱ་ཞེས། །དམ་བཅའི་སེམས་
བབསྐྱེད་བཞི་ལྡན་པའི། །བྱམས་པ་ཀུན་དཀྲིས་ཆེན་པོ་འོ། ། སྒྱིད་ལུག་གིས་བཏང་
བཞི་པའོ། །ཀུན་རྫོབ་ཀུན་ད་ལྟ་བུ་དང་། །དོན་དམ་དེར་བརྟེན་བདེ་བ་ཆེ། །བརྙས་
སེམས་ཁྱད་གསོད་ཉོན་མོངས་ཀྱིས། །གནང་བའི་སྐབས་ལས་གཞན་དུ་འབྱིན། །
ནོར་བུའི་ཕྱིར་སོན་ལྔ་པ་འོ། །ལམ་འཚོལ་མུ་སྟེགས་བྱེད་དང་ནི། །ལམ་ཞུགས་
ཐེག་པ་དམན་པ་དང་། །ལམ་ཆེན་ལ་ཞུགས་ཐེག་ཆེན་གྱི། །གྲུབ་མཐའ་སྔགས་
དང་ཐ་དད་བློས། །གཞན་དོན་མིན་སྨོད་དྲུག་པ་འོ། །སྣོད་ཀྱིས་མ་སྨིན་ལོག་སྲེད་
ཅན། །ཆོ་གས་མ་སྨིན་བུམ་དབ་བང་མེད། །ཆོག་རྫོགས་མ་སྨིན་གསང་ཤེས་
བྲལ། །ཉམས་པས་མ་སྨིན་རྩ་ལྟུང་བྱུང་། །ཟབ་མོས་འཇིགས་པ་བཞི་པའི་དོན། །
མི་བཟོད་དེ་ལྔ་འདུལ་བའི་དབང་། །མིན་པར་གསང་བསྟན་བདུན་པ་འོ། །ཕུང་པོ་
སངས་རྒྱས་ལྔ་བདག་ཉིད། །ཤེས་བཞིན་སྡང་བརྙས་སྨོད་གདུང་བས། །ཡིད་མི་
བདེ་བསྐྱེད་བརྒྱད་པའོ། །སྟོང་ཉིད་སྤྲོས་དང་བྲལ་བའི་དབྱིངས། །གང་དེར་སོམ་
ཉི་ཟ་བའི་བློས། །དངོས་སུ་རྟོག་པར་བྱེད་པའི་ཐབས། །སྤོང་ལ་རང་གཞན་སྦྱར་
དགུ་པ། །བསྒྲལ་བའི་ཞིང་བདུན་ཐབས་གཞན་གྱིས། །མི་བཟློག་ཤེས་ཀྱང་ནུས་
བཞི་བཞིན་དུ། །མི་སྒྲོལ་བའམ་མཛའ་བྱེད་ན། །རྩ་བའི་ལྟུང་བ་བཅུ་པ་འོ། །ཆོས་ཉིད་
དོན་དམ་བདེན་པ་ལ། །གྲུབ་མཐའ་ངན་ཞེན་ཐེ་ཚོམ་དང་། །ཕྱིན་ཅི་ལོག་ལ་གོམས་
པའི་རྒྱུས། །མཚན་མར་འཛིན་བློ་སྐྱེས་བཅུ་གཅིག །ལས་དང་པོ་ཡི་གནས་སྐབས་
སུ། །རྣལ་འབྱོར་ངང་ཚུལ་ལྡན་གཞན་ལ། །ཕྲག་དོག་དབང་གིས་སྐྱོན་བརྗོད་
དང༌། །རྣལ་འབྱོར་པའི་དུས་དད་པ་ཅན། །སྔགས་ཀྱི་སྐལ་ལྡན་བསླུ་སེམས་

88
 སྟག་ལུང་སྡོམ་གསུམ་འབྲིང་པོ་
ཀྱིས། །སྔགས་ལས་བཟློག་ཕྱི་སྟེ་ལམ་གཞན་སྦྱར། །བར་ང་ཆད་གྱུར་པ་བཅུ་གཉིས་
པ། །བཟའ་བའི་དམ་ཚིག་ཤ་ལྔ་དང་། །བདུད་རྩི་ལྔ་དེར་བྱིན་རླབས་པའི། །བཟའ་
བཏུང་སྤྱི་དང་ཐབས་ཤེས་རྫས། །བསྟེན་པའི་དམ་ཚིག་མཚན་ལྡན་རིགས། །ཐ་
མལ་གྱི་ནི་རྟོག་པ་འམ། །དམན་པའི་སྡོམ་ལ་ཆགས་སོགས་ཀྱིས། །བརྙས་འདོར་
སྨོད་འཛོལ་བཅུ་གསུམ་པ། ། སྤྱི་དང་བྱེ་བྲག་ལ་ལྟོས་པའི། །ཤེས་རབ་རང་བཞིན་
བུད་མེད་ལ། །ཤེས་བཞིན་བརྙས་པར་འདོད་པའི་བློས། །བརྙས་སྨོད་བརྡེག་
སོགས་བྱེད་པ་ནི། །རྩ་ལྟུང་བཅུ་བཞི་པར་འགྱུར་རོ། །
དེ་ལྟར་རྩ་ལྟུང་བཅུ་བཞི་ལས། །དམ་ཚིག་མི་བརྟེན་བྱང་སེམས་སྤོང་། །
གསང་དབང་དག་དང་འགལ་བ་གཉིས། །བུད་མེད་སྨོད་པ་གསུམ་པ་དང་། །རྩ་བ་
གཅིག་གོ་སོམ་ཉི་ཟ། ། སྒྲོ་འདོགས་བཞི་པ་དང་འགལ་གཉིས། །ལྷག་མ་དགུ་པོ་
བུམ་དབང་དང་། །འགལ་བའི་རྩ་ལྟུང་གཙོ་ཆེའི་དབང་། ། གོ་རིམ་ལྕི་ཡང་ཁོ་ནས་
ཏེ། །སློབ་དཔོན་བརྙས་པ་ཉེས་ཀུན་གྱི། །ནང་ན་ཟླ་མེད་དང་པོར་བཞག །འདིས་
ཕོག་གཞན་བསྲུངས་དགོས་པས་དབེན། །འདིས་མ་གོས་ན་གཞན་བྱུང་ཡང་། །རྡོ་
རྗེ་འཛིན་པའི་མིང་མི་འདོར། །དེ་བཞིན་སྔ་མ་སྔ་མ་ལྕི། །ཕྱི་མ་ཕྱི་མ་ཡང་བས་
སོ། །
ལྡང་ཚད་རྩ་ལྟུང་ཐམས་ཅད་ཀྱང་། །ཉོན་མོངས་ཀུན་སློང་དེར་ཤེས་
ལྡན། །སྒོ་གསུམ་གང་གིས་རྫོགས་དེར་ཐོབ། །མ་བཤགས་བར་ཆོད་མ་འཁྲུལ་
དང་། །འགྱོད་མེད་བཤགས་ཚད་དུས་འདས་བདུན། །ཚང་ན་ཕམ་པ་དང་མཚུངས་
ཤིང་། །དངོས་གཞི་མ་རྫོགས་ཚད་མ་འདས། །ལྟུང་བ་ཞེས་བརྗོད་ལྷག་མ་འདྲ། །

རིག་འཛིན་སྔགས་སྡོམ་གྱི་ཚོམས་89
དེ་བས་དམན་དང་ཡན་ལག་གི། །ལྟུང་བ་ལྕི་བ་སྦོམ་པོར་མཚུངས། །ཡན་ལག་
གཞན་ནི་ལྟུང་བྱེད་བཞིན། །ཕྱོགས་མཐུན་ཕྲ་མོ་ཉེས་བྱས་བཞིན། །དགོས་པ་ཁྱད་
པར་ཅན་ཡོད་ལ། ། རྒྱུ་གཞན་མ་ཚང་ལུས་ངག་ཐོན། །དེ་ཙམ་ལྟུང་བའི་གཟུགས་
བརྙན་ཡིན། །དེ་ལྟར་རྩ་ལྟུང་བཅུ་བཞི་པོ། །ཡུལ་དང་བསམ་པ་སྦྱོར་བ་དུས། །
ཉེས་པ་ལན་གྲངས་དྲུག་གིས་བསྒྱུར། །གྱ་བཞི་ལྕི་འབྲིང་ཡང་བས་བསྒྱུར། །ཉིས་
བརྒྱ་ལྔ་བཅུ་རྩ་གཉིས་སྤོང་། །རིག་པ་འཛིན་པས་ཁྲིམས་དེ་སྙེད། །ཡུལ་བསམ་
སྦྱོར་བ་དུས་ཀྱི་ཤན། །འདྲ་བ་དེ་དག་དེ་ཆར་གཏོགས། །ན་དང་དབང་ཉམས་བྱ་བ་
དང་། །གཞན་གྱི་དོན་དང་དོན་ཆེན་དང་། ། སྐྱེ་མེད་བརྟན་པ་དགོས་ལྡན་དང་། །
ནུས་པ་རྙེད་དང་གནང་བ་དང་། །བཀའ་བསྒོ་བ་དང་བར་ཆད་ལས། །ཉེས་པ་མེད་
པར་ཤེས་པར་བྱ། །
ཕྱོགས་མཐུན་ཡན་ལག་ལྟུང་བ་ནི། །དམ་མེད་རིག་མ་བསྟེན་པ་དང་། །དེ་
བཞིན་ཚོགས་ཀྱི་འཁོར་ལོར་རྩོད། །མ་གསུང་རིག་མའི་བདུད་རྩི་ལེན། །གསང་
ཆོས་སྣོད་རུང་ལ་མི་སྟོན། །ཆོས་འདྲིར་བྲེ་མོའི་གཏམ་སོགས་བྱེད། །ཉན་ཐོས་ནང་
དུ་ཞག་བདུན་འདས། ། ཡེ་ཤེས་མི་ཤེས་སྔགས་པར་སྨྲ། །སྣོད་ལྡན་མིན་ལ་གསང་
ཆོས་སྟོན། །འདི་དག་ཐ་མལ་རྟོག་པས་བསྐྱེད། །དེ་ལ་དེར་ཤེས་བྱེད་འདོད་
བློས། །གྲུབ་ན་སྦོམ་པོ་ཡན་ལག་དམན། །ཉེས་བྱས་དགོས་ཆེད་ལྟུང་མེད་དོ། །
མཆོད་སོགས་དུས་ལས་འདས་པ་དང་། །ལྷག་པའི་ལྷ་སྤང་ལྷ་གཞན་
ལེན། །འཇིག་རྟེན་ལྷ་སྲུང་མཆོག་ཏུ་འཛིན། །ལྷ་སྐུ་གདོས་བཅས་ཐེར་ཟུག་ཞེན། །
དབང་མ་རྫོགས་པར་གཞན་ལ་འཆད། །ཚེ་འདིའི་ཟང་ཟིང་ཆེད་དུ་སྟོན། །འོག་

90
 སྟག་ལུང་སྡོམ་གསུམ་འབྲིང་པོ་
མའི་སྡོམ་པ་ཁྱད་དུ་གསོད། །རྙེད་ཕྱིར་མི་ཆོས་བླ་མར་སྨྲ། །ནུས་པ་མེད་པར་ཕྲིན་
ལས་རྩོམ། །སྙོམ་ལས་ཀྱིས་ནི་དུས་འདའ་བྱེད། །གཞན་ཕན་དུས་བཞིན་མི་བྱེད་
དང་། །ཐེག་པ་འོག་མའི་སྤྱོད་ལལ་དགའ། །འཇིག་རྟེན་གཡེང་བས་དུས་འདའ་
ཞིང་། །ཉམས་པ་ནུས་བཞིན་འདུལ་མི་བྱེད། །དུས་བབས་སྤྱོད་སྤངས་གཞན་ལ་
འཇུག །བཅོ་ལྔ་ལས་དང་པོ་རྣམས་ཀྱི། །ལྟུང་བ་ཡིན་ཏེ་དགོས་པའི་དོན། །ཁྱད་
ཅན་དང་འབྲེལ་ལྟུང་མེད་དོ། །
དམ་པ་མི་བརྟེན་སྣོད་མི་རྟོག །གཞན་གནོད་དཀོན་མཆོག་ནོར་ལ་རྔམ། །
གཞན་དོན་ཡལ་འདོར་སེམས་བསྐྱེད་དང་། །བསྔོ་བས་མ་ཟིན་འཕོ་མ་ཤེས། །འདི་
དག་རྣམས་ཀྱང་ཡན་ལག་གི། །ལྟུང་ཡིན་མཁས་པས་རྣམ་པར་སྤང་། །དཀོན་
མཆོག་གསུམ་དང་ཕྱི་ནང་གི། །བྱང་ཆུབ་སེམས་ནི་རྣམས་མི་སྤང་། །ཡུལ་དང་
ཡུལ་ཅན་དག་པ་ལ། །ཐེ་ཚོམ་མི་ཟ་ཕྱི་ནང་གི། །མཐུན་རྐྱེན་ཉེ་བར་བརྟེན་པ་
དང༌། །ཚར་བཅད་རྗེས་བཟུང་ཕྲིན་ལས་རྣམས། །དུས་ལས་མི་འདའ་རྣམ་པ་
བཞིར། །དམ་ཚིག་ཐམས་ཅད་འདུས་པར་གསུང་། །
བསྟེན་བྱའི་དམ་ཚིག་ཡོ་བྱད་དང་། །ལོངས་སྤྱོད་མཉམ་བཞག་རྗེས་སྤྱོད་
དོ། །ཡོ་བྱད་དང་ནི་ལོངས་སྤྱོད་ཚུལ། །ཟབ་ཆོས་ཐམས་ཅད་སྙན་རྒྱུད་དུ། །སྐུ་ཡི་
དམ་ཚིག་རིམ་པ་ལྔ། །གསུང་གི་དམ་ཚིག་ཡན་ལག་དྲུག །ཐུགས་ཀྱི་བསྐྱེད་
རྫོགས་གཉིས་ལྡན་དང༌། །ཕྲིན་ལས་སྣ་ཚོགས་ནོར་བུར་བསྡུས། །མཉམ་པར་
བཞག་པའི་དམ་ཚིག་ནི། །དགོངས་ཏེ་གསུངས་པ་རྣམ་པ་བཞི། །རང་གི་ལུས་ལ་
སྲོག་བཀག་ནས། །ཕུང་སོགས་འོད་གསལ་གཞུག་པ་དང་། །གཅིག་ཆར་སྒྲ་སྐད་

91
རིག་འཛིན་སྔགས་སྡོམ་གྱི་ཚོམས་
རྒྱ་མཚོ་ཡིས། །ཆོས་སྟོན་གཞོམ་མེད་དབྱངས་ལེན་ཅིང་། །སངས་རྒྱས་ཡེ་ཤེས་
རང་སྟོབས་ཀྱིས། །དབང་བྱེད་རྣམ་ཀུན་སྟོང་ཉིད་ཀྱི། །ཤེས་རབ་མ་དང་མཉམ་
སྦྱོར་རོ། །རྗེས་སུ་སྤྱད་པའི་དམ་ཚིག་ནི། །བདེ་མཆོག་མངོན་བརྗོད་བླ་མ་ལས། །
གསུངས་པའི་སྤྱོད་པ་རྣམ་པ་དགུ། །གུར་ལས་གསུངས་པ་བཅུ་བཞི་ལའང་། །
སྔགས་པས་རྟག་ཏུ་འབད་པར་བྱ། །
གལ་ཏེ་ཉེས་ལྟུང་བྱུང་བ་དག །བཤགས་བསྡོམ་ཕྱིར་བཅོས་མ་བྱས་ན། །
རྡོ་རྗེ་དམྱལ་བར་ལྟུང་ལ་སོགས། །ཚུལ་མིན་སྡུག་བསྔལ་མི་བཟད་མྱོང་། །ལམ་
དང་དངོས་གྲུབ་ཐམས་ཅད་ཀྱི། །གེགས་སུ་འགྱུར་བར་གདོན་མི་ཟ། །དེས་ན་
ཉམས་པ་སྐོང་ལ་འབད། །དེ་ཚུལ་དུས་ཀྱི་འཁོར་ལོ་ལས། །དབང་བདུན་གནས་
ལ་རྩ་ལྟུང་བྱུང་། །ལྷ་གྲངས་རེ་རེར་བཟླས་པ་ནི། །སུམ་ཁྲི་དྲུག་སྟོང་བྱས་ནས་
ཀྱང་། །བསྡམས་པས་འདག་གོ་བུམ་གསང་ལ། །གནས་བྱུང་ཁྱིམ་པར་བསོད་
ནམས་དང་། །རབ་ཏུ་བྱུང་ལ་ཚུལ་ཁྲིམས་ཀྱི། །ཆད་ལས་བྱིན་སྤྱད་ལྡང་འགྱུར་
ཏེ། །དཀྱིལ་འཁོར་ཞུགས་ལ་བཀའ་ནོད་བྱ། །འོན་ཀྱང་ཐུ་བོའི་མིང་ཆུང་དུ། །
དབང་གོང་གཉིས་ལ་གནས་བྱུང་ཚེ། །རང་གི་བསོད་ནམས་ཚུལ་ཁྲིམས་མཐུ། །
བསྐྱེད་དེ་བཤགས་ཤིང་རྒྱལ་སྲས་གནས། །བྱིན་ལ་རང་སྟོབས་ཀྱིས་ལྡང་
གསུངས། །
རྩ་ལྟུང་དང་པོ་ལ་མཚོན་ན། །བཤགས་ཚད་དུས་ལས་མ་འདས་པར། །
དབང་བསྐུར་བ་ནི་ལན་བདུན་དང་། །དེ་བཞིན་སྦྱིན་སྲེག་འབུམ་ཕྲག་བདུན། །ཡི་
དམ་གསང་སྔགས་བྱེ་ཕྲག་ལྔ། །མཎྜལ་ཆོ་ག་འབུམ་ཕྲག་གཉིས། །གཏོར་མ་བྱེ་བ་

92
 སྟག་ལུང་སྡོམ་གསུམ་འབྲིང་པོ་
ཕྲག་གཅིག་རྣམས། །གསུམ་ལྡན་ལ་འོ་གཉིས་ལྡན་ལ། །དེ་ཡི་སུམ་ཆ་གཉིས་
ཡིན་ཞིང་། །གཅིག་ལྡན་ལ་ནི་གསུམ་ཆ་གཅིག །ལྕི་བ་གསུམ་ལྡན་བཞི་ཆ་
དང་། །སྦོམ་པོ་སྔར་གྱི་གཅིག་ལྡན་ཚད། །ཡན་ལག་མཆོད་པ་སྔོན་འགྲོ་བས། །
གྲོགས་སམ་རྟེན་གྱི་དྲུང་དུ་བཤགས། །ལུས་ཀྱི་ཉེས་བྱས་དཀྱིལ་འཁོར་ལས། །
མཆོད་རྟེན་གདབ་པ་སོགས་ཀྱིས་སྦྱངས། །ངག་གི་ཡི་གེ་བརྒྱ་པས་སོ། །ཡིད་
ཀྱིས་སྒྱུ་མའི་དོན་ལ་བསླབ། །ཕྲ་མོ་གཞན་ལ་སྦྱིན་སྲེག་དང་། ། ཀུན་གྱི་ཁ་སྐོང་
གཏོར་མ་ཤེས། །དེ་ཡི་རིགས་པས་གཞན་ཤེས་བྱ། །
སྙིང་པོའི་རྒྱན་དུ་བཤད་པ་ཡི། །ཕྱིར་བཅོས་ཉི་ཤུ་རྩ་ལྔ་ནི། །ཚོགས་ཞིང་
ཡུལ་བདུན་དྲུང་དུ་བཤགས། །སྡིག་པ་དྲལ་བའི་ཕྱག་རྒྱ་བྱ། །ཕྱི་ནང་ལྷ་དབང་
བདུད་རྩིས་བཀྲུ། །ཙཎྜ་ལཱི་ཡི་སྟོབས་ཀྱིས་བསྲེག །འཁོར་གསུམ་རྣམ་དག་ཏིང་
འཛིན་བསྒོམ། །རྡོ་རྗེ་འཛིན་ལས་དབང་བཞི་བླང་། ། ཚོགས་ཀྱི་འདུ་བར་བཤགས་
གནང་ནོད། །རྟེན་ལ་སྨེ་བཤགས་ལྡན་པར་བཟླས། །ཚོན་སྣ་ལྔ་ཡི་མཎྜལ་
འབུལ། །མཆོད་རྟེན་ཆེ་བཞེངས་སཱཙྪ་གདབ། །རྡོ་རྗེ་མཁའ་འགྲོའི་སྦྱིན་སྲེག་བྱ། །
ཚད་སྦྱར་གཏོར་མའི་ཆོ་ག་བྱ། །རང་ལྷའི་གསང་སྔགས་འབུམ་དུ་བཟླ། །སྤྲོས་
དང་བྲལ་པའི་བསམ་གཏན་བསྒོམ། །སྲོག་ཆགས་གཞན་སྲོག་བསྐྱབ་ལ་འབད། །
མདོ་རྒྱུད་ཟབ་མོ་དག་པར་བཀླག །བླ་མའི་གནས་ཀུན་གུས་པར་བསྟེན། །དམ་
ཚིག་རྡོ་རྗེའི་བསྒོམ་བཟླས་སམ། །འདིར་ཤེས་དཀྱིལ་འཁོར་ལས་བདག་འཇུག །
བསྐྱར་ཞིང་རྒྱལ་བའི་ཡིག་བརྒྱ་བཟླ། །དུས་བཟང་རྣམས་ལ་ཆེས་ཆེར་བཟླ། །
ཕུང་པོ་གསུམ་པ་གདོན་པར་བྱ། །རྡོ་རྗེ་སེམས་དཔའི་བསྒོམ་བཟླས་འབད། །ལམ་

93
རིག་འཛིན་སྔགས་སྡོམ་གྱི་ཚོམས་
ཟབ་བླ་མའི་རྣལ་འབྱོར་བསྒོམ། །བདེ་སྟོང་དགའ་བཞིའི་ཡེ་ཤེས་བསྐྱེད། །ཕྲ་མོའི་
རྣལ་འབྱོར་བསྒོམ་བྱ་འོ། །
སྔར་བཤད་བསྐྱེད་རྫོགས་རིམ་པ་གཉིས། །གྲོལ་བར་བྱེད་པའི་ལམ་ཡིན་
ཏེ། །སྤྱོད་པ་བཞི་ནི་བོགས་འདོན་ནོ། །དམ་ཚིག་སྡོམ་པ་འདི་དག་ཀུན། །ཚུལ་
བཞིན་བསྲུངས་པའི་སྔགས་པ་རྣམས། ། ཚེ་རིང་ལོངས་སྤྱོད་ཕུན་སུམ་ཚོགས། །
བསམ་གྲུབ་མཐུ་དང་བྱིན་རླབས་ཆེ། །བཀྲ་ཤིས་བདེ་ལེགས་ལྡན་འགྱུར་ཏེ། །
རྒྱལ་བ་ཐམས་
ས་ཅད་ད་མཉེས་བྱས་ནས། །དངོས་གྲུབ་མ་ལུས་འ གྲུབ་པཔར་ངེས།
མཐར་ཐུག་ཁ་སྦྱོར་བདུན་ལྡན་པའི། །རྡོ་རྗེ་འཆང་ཆེན་མངོན་དུ་བྱེད། །
མཚུངས་མེད་དྭགས་པོ་བཀའ་བརྒྱུད་ཅེས། །སོ་སོར་ཐར་དང་བྱང་ཆུབ་
སེམས། །རིག་པ་འཛིན་པའི་སྡོམ་པ་གསུམ། །གང་ལས་བྱུང་བའི་སྡེ་སྣོད་
དང་། །གང་ལས་ལེན་ཡུལ་ལེན་པའི་དུས། །བསམ་པ་ཆོ་ག་བསྲུང་བྱ་དང་། །
གཏོང་རྒྱུ་བསྲུངས་བའི་ཕན་ཡོན་དང་། །ཉམས་སམ་གསོ་བྱ་ཡོད་མེད་རྣམས། །
རེ་རེ་ཞིང་ནས་ཐ་དད་པར། །གསུངས་ཕྱིར་རྣམ་པ་ཐ་དད་དེ། །ངོ་བོ་སྤང་བྱ་མི་དགེ་
སྡོམ། །གཉེན་པོ་ཡང་དག་ལྟ་བ་བསྐྱེད། །ཁམས་ཀྱི་འཛག་པ་སྡོམ་པ་སོགས། །
སྤྱི་ཡི་བྱེད་ལས་སྡོམ་པ་འོ། །སྤོང་སེམས་ཙམ་དུ་གཅིག་པའི་ཕྱིར། །གནད་གཅིག་
གསུང་དང་འགལ་བ་མེད། །བསྲུང་ཚེ་རང་རང་ཇི་ལྟ་བཞིན། །བསྲུང་སྟེ་གང་
གིས་སྤང་གཉེན་གྱི། །ཡུལ་དང་འཕྲད་པ་དེ་བསྲུང་གི། །རིམ་གྱིས་བསྲུང་བར་མ་
ངེས་སོ། །དེས་མཚོན་དམ་ཚིག་རྫས་ལྟ་བུ། ། མ་བསྟེན་སྔགས་དང་འགལ་འགྱུར་
ལ༑ །བསྟེན་ན་ཉན་ཐོས་སྡོམ་པ་དང་། །འགལ་བ་ལྟ་བུར་འདོམ་ཐུག་ན། །གོང་མ་

94
 སྟག་ལུང་སྡོམ་གསུམ་འབྲིང་པོ་
ཐེ་ཚོམ་མེད་པར་སྤྱད། །དེ་ནི་བསམ་པ་དག་དང་ཐབས། །ཁྱད་པར་ཅན་གྱིས་ཟིན
པའི་ཕྱིར། །འོག་མ་དང་འགལ་ཉེས་མི་འབྱུང་། །འོག་མ་མ་ཉམས་དེའི་སྟེང་དུ། །
གོང་མའི་ཕན་ཡོན་རྒྱ་ཆེན་པོ། །ཐོབ་པས་ཡོན་ཏན་ཡར་ལྡན་ནོ། །
དགྱེས་མཛད་མར་པའི་བཤད་སྒྲུབ་ཤིང་རྟ་ཆེ། །སྐལ་བཟང་རྒྱ་མཚོ་ཟུང་
འཇུག་གཞལ་མེད་ཁང་། །དམ་པར་བགྲོད་པའི་ཐེག་མཆོག་ཉིད་རིག་ནས། །གང་
ཚེ་ཚངས་པས་ཡུལ་སར་སྲི་ཞུ་བརྒྱས། །འདེགས་སླད་མང་ཐོས་ངག་དབང་རྣམ་
རྒྱལ་གྱིས། །རིགས་ཀྱི་ཁྱབ་བདག་མཆོག་ལ་གསོལ་བཏབ་ནས། །དེས་གསུངས་
ནོར་བུའི་གན་མཛོད་གཞུང་ལུགས་དང་། །མན་ངག་འཕྲུལ་གྱི་ལྡེའུ་མིག་གིས་ཕྱེ་
བས། །དེ་བཞིན་གཤེགས་འདུལ་ཆུ་གཏེར་ཆེན་པོ་ནི། །གཞལ་མེད་དངོས་གྲུབ་
ནོར་བུའི་འབྱུང་ཁུངས་ཆེ། །ཡིད་ཅན་ཡོངས་ཀྱི་སྤྱོད་ཡུལ་ཉིད་གྱུར་ནས། །མི་
བསྐྱོད་ཐུགས་ཀྱི་རྡོ་རྗེ་ངེས་འགྲུབ་ཤོག །
དཔལ་ལྡན་སྟག་ལུང་པ་ཆེན་པོ་མངྒ་ལ་ཤཱིའི་རྡོ་རྗེའི་གསུང་། གཞུང་དང་
མན་ངག་གི་མཐུས་ལེགས་པར་བཤད་པ། སྡོམ་པ་གསུམ་རྣམ་པར་གཏན་ལ་
དབབ་པའི་བསྟན་བཅོས་རྒྱལ་བའི་དགོངས་པ་རབ་ཏུ་གསལ་བར་བྱེད་པ་ཞེས་བྱ་བ་
ལས། རིག་འཛིན་སྔགས་སྡོམ་གྱི་ཚོམ་སྟེ་གསུམ་པའོ། །
སྟོན་པ་བདེ་བར་གཤེགས་པའི་ལེགས་པར་གསུངས་པའི་སྡེ་སྣོད་རིན་པོ་ཆེ་
རྣམ་པ་གསུམ་དང་། རྒྱུད་སྡེ་ཆེན་པོ་བཞིའི་རབ་ཏུ་དབྱེ་བ་གང་ཟག་གཅིག་འཚང་
རྒྱ་བའི་ལམ་གྱི་ཆ་རྐྱེན་དུ་བསྒྲིགས་པ། སོ་བྱང་སྔགས་ཀྱི་འདུལ་བ་སྡོམ་པ་གསུམ་
གྱི་རྣམ་བཞག་ཉུང་གསལ་སྙིང་པོར་དྲིལ་བའི་ལེགས་བཤད་ཟླ་མེད་པ་འདི་ནི་དཔལ་

95
རིག་འཛིན་སྔགས་སྡོམ་གྱི་ཚོམས་
སྟག་ལུང་པ་ཆེན་པོ། ༧ངག་དབང་རྣམ་རྒྱལ་གྱིས་མཛད་པའོ། །སརྦ་དཱ་མངྒ་ལཾ་བྷ་
བཅུ། །
༈ ན་མོ་གུ་རུ་མངྒ་ལ་ཤྲཱི་ཡེ། མཉམ་མེད་སྟོན་པ་འཕགས་ཆེན་ཉན་ཐོས་གཟུགས། །
ཤཱ་རིའི་བུ་དང་སྒྲ་གཅན་ཟིན་གོང་འོག །འཛམ་གླིང་རྒྱན་དྲུག་མཆོག་གཟིགས་རྣམ་གཉིས་
སོགས། །མར་མི་དྭགས་པོ་ཕག་གྲུའི་གཏན་དུ་སྐྱོངས། ༡ །སྙིགས་མའི་འགྲོ་མགོན་མཐོང་ཐོས་
དྲན་པའི་དཔལ། །ཚུལ་ཁྲིམས་འོད་སྟོང་སྲིད་ཞིའི་ཁམས་སུ་ཁྱབ། །ལུང་རྟོགས་བསྟན་པའི་ཤིང་
རྟ་སྟག་ལུང་པ། །བཀྲ་ཤིས་དཔལ་ཞབས་ཞབས་པད་གཙུག་ཏུ་བཀོད། ༢ །གང་གི་རིང་ལུགས་
དྲི་མེད་ཡིད་བཞིན་ནོར། 
མམདོ་སྔགས་ལམ་བཟང་ཚངས་ལ་མ་ནོར་བ། །སྲིད་ཞུ་བརྒྱ་ཡིས་བྱི་དོར་
ཕུལ་ཕྱིན་པ། །གདན་རབས་རིམ་བྱོན་བརྒྱུད་པ པར་བཅས་ཀུན་རྒྱལ། ༣ །ཁྱད་པར་རྒྱལ་བ་ཀུན་གྱི་
མཁྱེན་དང་བརྩེ། ། ཡེ་ཤེས་འདུས་གཟུགས་སུམ་ལྡན་རྡོ་རྗེ་འཛིན། །མཚན་ཙམ་ཐོས་ཀྱང་རྒྱལ་
ཁམས་བདེ་ལ་འགོད། །ངག་དབང་རྣམ་རྒྱལ་ཀུན་མཁྱེན་གཉིས་པར་འདུད། ༤ །གང་གི་
དགོངས་པ་མཁའ་དབྱིངས་ཡངས་པའི་ཀློང་། །རྒྱལ་བའི་ཡབ་གཅིག་འཇམ་དཔལ་དཔའ་བོ་
ཡི། །ཉི་ཟླ་ལྟར་གསལ་མགྲིན་པའི་ལྗགས་པདྨོར། །བརྒྱད་ཁྲི་བཞི་སྟོང་ཆོས་ཀྱི་སྒོ་ཆེན་
འབྱེད། ༥ ། སྡེ་སྣོད་གསུམ་དང་རྒྱུད་སྡེ་ཆེན་པོ་བཞི། །བརྒྱུད་པའི་བྱུང་ཁུངས་རི་བཞིན་ཉམས་
ལེན་ཚུལ། །རྒྱལ་བའི་བསྟན་པ་ཡུན་རིང་གསལ་ནུས་པའི། །དགོངས་འགྲེལ་བསྟན་བཅོས་ལས་
ཅན་རྣམས་ལ་བཞག ༦ །འཛམ་གླིང་སྤྱི་དང་བོད་ཡུལ་མཐའ་དབུས་སུ། །ཡོངས་གྲགས་སྡོམ་
གསུམ་བསྡུས་འབྲིང་རྒྱས་པ་རྣམས། །ཚིག་ཟབ་དོན་བརླིང་མི་ཚེ་ཧྲིལ་པོ་ལ། །ཇི་ཙམ་དཔྱད་ཀྱང་
དེ་ཙམ་གཏིང་ཟབ་པའི། الم
༧ །ཟབ་ཆོས་མཆོག་འདི་རྗེ་བཙུན་མཆོག་ཉིད་ཀྱིས། །མཉེས་པ་
གསུམ་གྱིས་རིགས་བདག་ཐོད་དུ་ཁུར། །བསྟན་འགྲོའི་དོན་དུ་སྨོན་ལམ་རླབས་ཆེན་བཏབ། །
མཁྱེན་པའི་གཏེར་ཆེན་ཐུགས་མཚོར་ཞུགས་པའི་སྟོབས། ༨ །རྒྱལ་བའི་ཐུགས་རྗེ་འགྲོ་བའི་བསོད་

96
 སྟག་ལུང་སྡོམ་གསུམ་འབྲིང་པོ་
ནམས་ཀྱིས། །ཡང་དར་རྒྱལ་བསྟན་བཤད་སྒྲུབ་འཁོར་ལོ་ཆེ། །མེ་རོ་གསོ་བའི་མ་ཕྱི་རྒྱལ་དང་
སྲས། ། ཡི་གེའི་གཟུགས་སུ་བཞུགས་འདི་སྐལ་པ་བཟང་། ༩ །བག་ཡོད་ཚུལ་བཟང་བསླབ་
གསུམ་ནོར་གྱིས་ཕྱུག །འབུམ་ཕྲག་དགེ་འདུན་དབྱར་མཚོ་ལྟར་རྒྱས་ནས། །སློབ་གཉེར་
ལེགས་བཤད་སྒྲ་དབྱངས་རབ་སྒྲོགས་པའི། །སྡོམ་པ་གསུམ་གྱི་དོན་ལ་མཁས་པར་ག ༡༠ །
ཡར་མར་གདན་སའི་གཙོར་བྱས་མདོ་དབུས་ཀྱི། །རིས་མེད་ལུང་རྟོགས་བསྟན་པ་གང་དུ་
གནས། །བསྟན་འཛིན་མཆོག་རྣམས་རྟག་བརྟན་བསྟན་ལ་སྨན། །རྣམ་ཐར་བདག་ཉིད་ཆེ་འདིར་
མཚུངས་པར་ཤོག ༡༡ །བསླབ་ཁྲིམས་རབ་ཞིབ་རང་ལུགས་སྒྲུབ་བརྒྱུད་ལ། །རླབས་ཆེན་བྱང་
ཆུབ་སྤྱོད་ལ་མི་ཞུམ་ཞིང་། །ཐབས་མཁས་ཐེག་པ་གོང་མའི་རྩལ་ཆེན་རྫོགས། །བག་ཡོད་སྤྱོད་པ་
གཙང་བ་ཁྱད་ཆོས་ཏེ། ༡༢ །བདག་ཉིད་ཆེ་འདིར་སྙིང་ནས་རབ་ཏུ་དད། །ཟབ་ཆོས་མཆོག་འདི་
ཐུན་མིན་གདམས་པར་མཐོང་། །སྙིགས་དུས་དྲེད་པོ་དགེ་སྦྱོང་ཆོས་གཟུགས་ཙམ། །སོ་སྐྱེ་མསྒྱུ་
ཤིས་གུས་པས་བྲིས། ༡༣ །བཀྲ་ཤིས། དགེ་ལེགས་འཕེལ།།

97
༄༅། །བསྟན་པའི་སྙིང་པོ་སྟག་ལུང་བཀའ་བརྒྱུད་ཀྱི་ཐུགས་ཀྱི་ཉིང་ཁུ་
སྙན་རྒྱུད་ཀྱི་དམ་ཚིག་ལས་འཕྲོས་པ་སྡོམ་པ་གསུམ་གྱི་ལག་ཏུ
བླང་བའི་ཚུལ་རྒྱ་ཆེར་བཤད་པ་བསྟན་པའི་ཀུ་མུད་
གསལ་བར་བྱེད་པའི་ཟླ་ཤེལ་ཞེས་བྱ་བ་
བཞུགས་སོ།།
༄༅། ། ཨོཾ་སྭ་སྟི། དཔལ་ལ་སྟག་ལུང་ཐང་པ་ཆེན་པོའི་ཟབ་ཆོས་སྙན་བརྒྱུད་ད་ཡིད་ད་
བཞིན་གྱི་ནོར་བུ་བཞི་སྐོར་གྱི་ནང་ཚན་དབང་བཞིའི་ལམ་ཐམས་ཅད་དང་འབྲེལ་བ་
དམ་ཚིག་གི་སྐོར་ལས། སྡོམ་པ་གསུམ་གྱི་ལག་ཏུ་བླང་བའི་ཚུལ་རྒྱ་ཆེར་བརྗོད་པ་
བསྟན་པའི་ཀུ་མུད་གསལ་བར་བྱེད་པའི་ཟླ་ཤེལ་ཞེས་བྱ་བ། མངྒ་ལ་ཤཱིའི་ཞབས་ལ་
གུས་པས་ཕྱག་འཚལ་ལོ། །
དཔལ་ལྡན་ཨེ་ཝཾ་ཟུང་འཇུག་སྡོམ་པའི་བདག །རིས་སུ་མ་ཆད་ཁྱབ་རྟག་
ཐུགས་རྗེ་ཅན། །ཚུལ་ཁྲིམས་མཐར་ཕྱིན་རྒྱལ་དབང་སྟག་ལུང་པ། །ཆེན་པོས་སྲིད་
ཞིའི་དགེ་ལེགས་ཀུན་སྩོལ་ཅིག །
ལྷག་པར་རྨད་བྱུང་བྱང་ཆུབ་ཐུགས་བསྐྱེད་རྩ་བ་བརྟན་ལྡན་ཕར་ཕྱིན་བཅུ་ཡི་
ཡལ་གའི་ཁོ་ལག་ཡངས། གཞན་ཕན་དྲི་བཟང་ཚད་བཟུང་མེད་པར་ཀུན་ཏུ་འཐུལ་
ལ་བྱང་ཆུབ་ཡན་ལག་རྐང་འཐུང་ཚོགས་ཀྱིས་བཀྲ། །མཚན་དང་དཔེ་བྱད་འདབ་
མས་བརྒྱན་གྱུར་སྟོབས་དང་མི་འཇིགས་ལ་སོགས་ཡོན་ཏན་འབྲས་བུས་རབ་ཏུ་

98
 སྟག་ལུང་སྡོམ་གསུམ་རྒྱས་པ་
བརྗིད། །སྲིད་པ་གསུམ་ན་འགྲན་པའི་ཟླ་མེད་རྫོགས་པའི་སངས་རྒྱས་སྔོན་མེད་
ཡོངས་འདུའི་ལྗོན་པ་དེ་ལ་འདུད། །
རྡུལ་བྲལ་རབ་ཏུ་ཞི་བ་འདུས་མ་བྱས། ། མིང་ཚིག་ཡི་གེའི་རྣམ་པར་གསལ་
འའཆར་གང་། །སྐལ་བཟང་ཐར་པར་འདོད་པའི་ལམ་པོ་ཆེ། །གསུང་མཆོག་དམ་
པའི་ཆོས་ལ་ཀུན་ནས་འདུད། །
ངེས་འབྱུང་ཤུགས་ཀྱིས་ཐུབ་བསྟན་མཁར་འཕགས་ཤིང་། །བསླབ་པ་
གསུམ་གྱི་ཆ་ཤས་ཡོངས་སུ་རྫོགས། །གཞན་ཕན་འོད་དཀར་འགྱེད་ལས་ལྷོད་མིན་
པའི། །རིག་གྲོལ་ཟླ་བ་འདུས་པའི་ཚོགས་ལ་འདུད། །
ཡིད་ཆེས་སྐྱེད་བྱེད་བརྒྱུད་པའི་ལོ་རྒྱུས་རོ་ལྡན་གྱེན་དུ་འཕྱུར་བས་འཇིག་རྟེན་
གསུམ་གྱི་གདུང་སེལ་ཞིང་། །སྨིན་བྱེད་དབང་གི་གདེངས་ཅན་དབང་པོ་འབུམ་ཕྲག་
དུ་མས་ཡོངས་སུ་བཟུང་བའི་མཐུ་ཡིས་བསྐྲུན་གྱུར་པའི། །གནས་ལུགས་བདེ་སྟོང་
ཕྱག་རྒྱ་ཆེན་པོའི་ཟབ་ཁྲིད་ཡིད་བཞིན་རིན་ཆེན་འདོད་དགུ་འབྱུང་བས་མཆོག་ཏུ་
གཏམས། །ལམ་གྱི་ཆ་རྐྱེན་ཁ་སྐོང་ལྷུ་ཕྲེང་ཕྱོགས་བཅུར་རྣམ་པར་འཐོར་བའི་སྙན་
བརྒྱུད་རྒྱ་མཚོ་ཆེན་པོ་དེར། །ལེགས་པར་འཇུག་འདོད་སྐལ་བཟང་དོན་མཐུན་
བགྲང་བར་མི་སྤྱོད་གང་དག་གི། །དེད་དཔོན་དམ་པ་སྟག་ལུང་པ་ཞེས་སྙན་གྲགས་
འཛིན་མར་བརྡལ་བ་དེ། །ཅིག་ཅར་རིམ་གྱི་མཚན་མར་བྱང་བས་རང་རང་མོས་པ་ཇི་
ལྟ་བར། །རྣམ་གྲོལ་ནོར་བུ་སོ་སོར་ཐོབ་བྱེད་ལམ་རིམ་གྲུ་ཆེན་གཤོམ་ལ་མཁས། །
དམ་པ་དེ་ཡི་རྗེས་སུ་ཞུགས་པ་ཁོ་བོའི་བློ་གྲོས་ངང་མོ་ཡང་། །ཤེས་རབ་བརྩོན་
འགྲུས་གཤོག་ཡངས་དཀར་པོ་རྣམ་པར་བསྐྱོད་པའི་འཁྲུལ་འཁོར་གྱིས། །དམ་

99
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ཚིག་ཡིད་བཞིན་རྒྱ་མཚོ་ཆེན་པོར་འཕུར་བའི་རྗེས་སུ་ཐར་འདོད་ཀྱི། །ངང་པའི་
ཚོགས་དག་འཕུར་ལྡིང་གཡོ་བས་མྱུར་བ་ཉིད་དུ་ཞུགས་ཤིག་གུ། །
ཞེས་མཆོད་པར་བརྗོད་ཅིང་བརྩམ་པར་དམ་བཅའ་བ་སྔོན་དུ་བཏང་ནས།
འདིར་གང་བཤད་པར་བྱ་བའི་ཆོས་ནི་ལུང་སྡེ་བཞི་དང་། ཤིན་ཏུ་རྒྱས་པ་ཆེན་པོའི་
མདོ་སྡེ་དང་། རིག་པ་འཛིན་པའི་སྡེ་སྣོད་རྣམས་སུ་རྒྱས་པར་བསྟན་པའི་སྡོམ་པ་
གསུམ་གྱི་སྤང་བླང་གི་གནས་དག་གཞུང་རྒྱས་པ་བལྟ་བར་མི་ནུས་པ་དག་གི་ཆེད་དུ་
མདོར་བསྡུས་ཏེ་བརྗོད་པར་འདོད་པའོ། །འདི་ལ་གསུམ་སོ་སོ་ཐར་པའི་སྡོམ་པ་
བཤད་པ། བྱང་ཆུབ་སེམས་དཔའི་སྡོམ་པ་བཤད་པ། རིགས་སྔགས་འཆང་གི་
སྡོམ་པ་བཤད་པའོ། །
དང་པོ་ལ། སྡོམ་པའི་ངོ་བོ། དབྱེ་བ། ལེན་པའི་ཆོ་ག །ཇི་ལྟར་བསྲུང་
བའི་ཚུལ་བཞིའི་དང་པོ་ནི། ཆོས་འདི་པ་དག་གི་འདོད་པ་ན་སྤྱོད་པའི་ལུས་ངག་གང་
རུང་དུ་གཏོགས་པའི་ཉེས་སྤྱོད་སྡོམ་པའི་ཚུལ་ཁྲིམས་གང་ཞིག །རྟེན་གྱི་གང་ཟག་
ཤི་འཕོས་པས་གཏོང་བ་ཞིག་ལ་བྱ་སྟེ། མཛོད་འགྲེལ་ལས། ལུས་དང་ངག་སྡོམ་
པའི་ཕྱིར་སོ་སོར་ཐར་པའི་སྡོམ་པ་ཞེས་བྱའོ། །ཞེས་གསུངས་ཤིང་། དེའི་ཡང་
ཆོས་འདི་པ་དག་གི་ཞེས་པས། མུ་སྟེགས་བྱེད་ཀྱི་ཚུལ་ཁྲིམས་ལས་ལོགས་སུ་
བཀར། ལུས་ངག་གང་རུང་ང་བདུ་གཏོགས་པའི་ཉེས་སྤྱོད་སྡོམ་པའི་ཚུལ་ཁྲིམས་ཞེས་
པས། བྱང་སྡོམ་ལས་ལོགས་སུ་བཀར། རྟེན་གྱི་གང་ཟག་ཤི་འཕོས་པའི་ཚེ་གཏོང་
བ་ཞེས་པས་བསམ་གཏན་དང་ཟག་མེད་ཀྱི་སྡོམ་པ་ལས་ལོགས་སུ་བཀར་བ་ཡིན་
ཏེཏེ།། འོད་ལྡན་ལས། ལྟུང་བའི་རང་བཞིན་ཅི་ཡིན་ཞེ་ན། ལུས་ཀྱི་དང་ངག་གི་ལས་

100
 སྟག་ལུང་སྡོམ་གསུམ་རྒྱས་པ་
འདས་པའི་རང་བཞིན་ཡིན་ནོ། །ཇི་སྟེ་ཡིད་ཀྱི་ཐལ་བའི་རང་བཞིན་ལྟུང་བ་ཅིའི་ཕྱིར་
མ་ཡིན་ཞེ་ན། ཡིད་ཀྱི་སྡོམ་པ་ལ་སོ་སོར་ཐར་པའི་སྡོམ་པ་ཉིད་མེད་པའི་ཕྱིར་རོ་ཞེས་
བྱའོ། །སྡོམ་པ་དེའི་ངོ་བོ་ལ་བྱེ་བྲག་ཏུ་སྨྲ་བ་ནི་རིག་བྱེད་མིན་པའི་གཟུགས་སུ་
འདོད། མདོ་སྡེ་པ་རྒྱུད་ཡོངས་སུ་འགྱུར་བའི་ཁྱད་པར་ལ་འདོད་དེ། མཛོད་འགྲེལ་
ལས། ལས་སྔོན་དུ་འགྲོ་བའི་སེམས་ཕྱིར་ཞིང་འབྱུང་བ་གང་ཡིན་པ་དེ་ནི་རྒྱུད་ཡིན་
ནོ། །དེ་གཞན་དང་གཞན་དུ་སྐྱེ་བ་ནི་ཡོངས་སུ་འགྱུར་བ་ཡིན་ནོ། །ཞེས་གསུངས་
པས་སོ། །སེམས་ཙམ་པ་ནི་སེམས་པ་ས་བོན་དང་བཅས་པར་འདོད་ལ། དེ་ཡང་
སེམས་རྐྱང་པ་ལ་བྱས་ན་རྒྱུན་མེད་ལ། བག་ཆགས་ཙམ་ལ་བྱས་ན་ཤི་འཕོས་ནས་
ཀྱང་རྗེས་སུ་འབྲང་བས། དོན་དེའི་ཕྱིར། ལས་གྲུབ་པའི་རབ་ཏུ་བྱེད་པ་ལས་
གསལ་བར་གསུངས་པ་ཡིན་ནོ། །
གཉིས་ས་པ་དབྱེ་བ་ནི། མཛོད་ལས། སོ་སོར་ཐར་ཞེས་རྣམ་པ་བརྒྱད།
རྫས་སུ་རྣམ་པ་བཞི་ཡིན་ནོ། །མཚན་ལས་མིང་ནི་འཕོ་བའི་ཕྱིར། །ཞེས་གསུངས་
ཏེ། བསྙེན་གནས། དགེ་བསྙེན་ཕ་མ་གཉིས། དགེ་སློབ་མ་དང་བཞི། དགེ་ཚུལ་
ཕ་མ་གཉིས་ཏེ་དྲུག །དགེ་སློང་ཕ་མ་གཉིས་ཏེ་བརྒྱད་པོ་རྫས་རིགས་ཀྱི་སྒོ་ནས་དགེ་
བསྙེན་དང་། བསྙེན་གནས་དང་། དགེ་ཚུལ་དང་། དགེ་སློང་རྣམས་སུ་འདུའོ། །
དགེ་སློང་མཚན་གྱུར་ན། དགེ་སློང་མར་མིང་འཕོ། དགེ་ཚུལ་མ་དང་དགེ་སློབ་མ་
མཚན་གྱུར་ན་དགེ་ཚུལ་ཞེས་མིང་འཕོ་ཞིང་། ཐམས་ཅད་ཀྱང་ཐར་པ་ཐོབ་འདོད་
ཀྱིས་ཀུན་ནས་བསླངས་ཏེ། སོ་སོའི་བསྲུང་བྱ་མ་ཉམས་པར་བསྲུངས་པས་མཐོ་
རིས་དང་ཐར་པའི་རྒྱུར་འགྱུར་བ་སྟེ། ཚིག་ལེའུ་བྱས་པ་ལས། རབ་བསྔགས་ནོར་

101
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ནི་ཕུན་ཚོགས་ཤིང་། །ལྷ་ཡི་ཁང་བཟང་དམ་པར་སྐྱེ། །ཏིང་ངེ་འཛིན་དང་ངེས་
འབྱུང་ཐོབ། །ཚུལ་ཁྲིམས་འདི་ནི་འབྲས་བུ་ཆེ། །ཞེས་པའོ། །
གསུམ་པ་ལ་གཉིས། སྔོན་གྱི་ཆོ་ག་དང་། ད་ལྟར་གྱི་ཆོ་ག་གཉིས་ཀྱི་དང་
པོ་ནི། དགེ་སློང་ཞིག་གིས་རབ་ཏུ་བྱུང་བར་འདོད་པ་ཁྲིད་དེ་སྟོན་པའི་སྤྱན་སྔར་སོང་
བ་ལམ་དུ་ཤི་ནས་བར་ཆད་དུ་གྱུར་པའི་སྐབས་དེ་གསོལ་བས། སྟོན་པས། དེང་
ནས་དགེ་འདུན་གྱིས་རབ་ཏུ་བྱུང་བ་དང་། བསྙེན་པར་རྫོགས་པར་ངས་གནང་ངོ་
ཞེས་སྔོན་ཆོག་གནང་། དེ་དག་མཁན་སློབ་མེད་པས་ལེགས་པར་མ་སྦྱངས་ཤིང་།
ད་་སྤྱོད་ལམ་རྒོད་བག་ཅན་དུ་གྱུར་པས། མུ་སྟེགས་རྣམས་འཕྱ་བར་གྱུར་ཅིང་། དགེ་
སློང་ནད་པ་ཞིག་ཀྱང་ནད་གཡོག་མེད་པར་ཤི་བའི་རྐྱེན་གྱིས། སྟོན་པས། ངའི་ཉན་
ཐོས་རྣམས་གཅིག་གིས་གཅིག་བསྡུ་བར་བྱ་བའི་ཕྱིར་དང་། ནད་པ་རྣམས་ལ་རིམ་
གྲོ་བྱ་བའི་ཕྱིར་མཁན་པོ་སློབ་དཔོན་དག་གིས་རབ་ཏུ་བྱུང་བར་བར་བྱ། བསྙེན་པར་
རྫོགས་པར་བྱའོ། །ཞེས་ད་ལྟའི་ཆོ་ག་གནང་བས། བསྙེན་པར་རྫོགས་པ་ཆོ་གས་
སྒྲུབ་ཚུལ་ནི་དེ་གཉིས་སུ་ཟད་ལ། འདི་ལས་གཞན་དུ་སངས་རྒྱས་གཉིས་རང་བྱུང་
གིས་དང་། ལྔ་སྡེ་བཟང་པོ་ངེས་པར་འཇུག་པས་དང་། ཤཱ་རིའི་བུ་སོགས་ཚུར་
ཤོག་གིས་དང་། འོད་སྲུང་ཆེན་པོས་སྟོན་པར་ཁས་བླངས་པས་དང་། ལེགས་བྱིན་
དྲི་བས་མཉེས་པས་དང་། སྐྱེ་དགུའི་བདག་མོ་སོགས་ལྕི་བའི་ཆོས་བརྒྱད་ཁས་
བླང ངས་པས་དང་མཆོད་སྦྱིན་མ་ཕོ་ཉའི་འཕྲིན་གྱིས་དང་། བཟང་ང་སྡེའི་ཚོགས་
དྲུག་ཅུ་སྐྱབས་གསུམ་ཁས་བླངས་པས་བསྙེན་པ་ རྫོགས་པ་རྣམས་ལ་དེའི་ཚུལ་
ཞེས་བརྗོད་ཀྱི་ཆོ་ག་ནི་མ་ཡིན་ནོ། །

102
 སྟག་ལུང་སྡོམ་གསུམ་རྒྱས་པ་
ད་ལྟར་གྱི་ཆོ་གས་བསྙེན་པར་རྫོགས་པ་ལའང་། མདོར། དགེ་བསྙེན་
ཉིད་དང་། དགེ་ཚུལ་དང་། དགེ་སློང་ཉིད་དག་གི་སྔ་མ་བསྙེན་པར་མ་རྫོགས་པ་ལ་
ཕྱི་མ་མི་བྱའོ། །ཞེས་པའི་རིམ་པ་
པ་ལྟར་འབོགས་དགོས་ལ དེ་ཡང་གོ་རིམ་
རྣམ་
པར་གཞག་པ་བསྟན་གྱི། འབྱུང་བའི་རྒྱུ་བསྟན་པ་ནི་མ་ཡིན་ཏེ། ཚིགས་སྔ་མ་དགེ་
བསྙེན་དང༌། དགེ་ཚུལ་སྔོན་དུ་མ་བཏང་བར་བསྙེན་པར་རྫོགས་པ་བསྒྲུབས་པ་དེ་
དགེ་སློང་གི་སྡོམ་པ་དང་མཉམ་དུ་དགེ་ཚུལ་དང་དགེ་བསྙེན་གྱི་སྡོམ་པ་ཡང་། ཞར་
བྱུང་དུ་ཐོབ་པ་དྲིན་ལན་བསབས་པར་ར་བཤད་བཤད་ཅིང་ཅིང་།། ལེན་དུས་ཀུན་སློང་སེམས་
བསྐྱེད་ཀྱིས་ཟིན་ན། རིགས་བརྒྱད་ཀ་ཐེག་ཆེན་སོ་སོ་ཐར་པར་མཁས་པ་དག་བཞེད་
དོ། །གསུམ་པ་ལེན་པའི་ཆོ་ག་ནི་གཞན་དུ་གསལ་ལོ། །
བཞི་པ་ཇི་ལྟར་བསྲུང་བའི་ཚུལ་ལ། བསྙེན་གནས་ནི་དགེ་ཚུལ་གྱི་བསླབ་པ་
བཅུའི་སྟེང་ནས་གསེར་དངུལ་ལེན་པ་ཕྲི། གར་སོགས་ཕྲེང་སོགས་གཅིག་ཏུ་
བྱས་པའི་ཡན་ལག་བརྒྱད་ཉིན་ཞག་གཅིག་ཏུ་བསྲུང་བ་སྟེ། སྡོམ་པ་རྒྱ་ཆུང་ཞིང་
དེར་འདུ་བས་རྟོགས་སླ་བ་ཉིད་ཡིན་ལ། འདིར་ནི་དགེ་བསྙེན་གྱི་དང་། དགེ་ཚུལ
གྱི་དང་། དགེ་སློང་གི་བསླབ་བྱ་ཞར་བྱུང་དང་བཅས་པའོ། །དང་པོ་ནི། སྐྱབས་
འགྲོའི་བསླབ་བྱར། སངས་རྒྱས་ལ་སྐྱབས་སུ་སོང་ནས་འཇིག་རྟེན་པའི་ལྷ་ལ་ཕྱག་
མི་འཚལ། ཆོས་ལ་སྐྱབས་སུ་སོང་ནས་སེམས་ཅན་ལ་གནོད་འཚེ་སྤོང་། དགེ་
འདུན་ལ་སྐྱབས་སུ་སོང་ནས་གྲོགས་མུ་སྟེགས་ཅན་དང་མི་འགྲོགས། ཐུན་མོང་དུ་
སྐྱེས་བུ་དམ་པ་བསྟེན་པ། དམ་པའི་ཆོས་ཉན་པ། ཚུལ་བཞིན་དུ་ཡིད་ལ་བྱ་
བ༑ ཆོས་ཀྱི་རྗེས་སུ་འབྲང་བའི་ཆོས་བསྒྲུབ་པ་སྟེ་བཞི་དང་། དབང་པོ་མི་རྒོད་པ་

103
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
དང་། སྡོམ་པ་ཅི་ནུས་སུ་ལེན་པ་དང་། སེམས་ཅན་ལ་སྙིང་བརྩེ་བ་དང་། དཀོན་
མཆོག་མཆོད་པ་ལ་བརྩོན་པ པས་བསླབ། དངོས་ཀྱི་བསླབ་བྱ་ལ། མི་གསོད་
པ༑ ཀརླུ་པ་ནའི་བཞི་ཆ་ཚང་བ་བརྐུ་བ། མི་ཆོས་བླ་མའི་བརྫུན་སྨྲ་བ། ལོག་
གཡེམ་སྟེ་བཞི་བྱས་ན། བཤགས་པ་སྔོན་དུ དུ་འགྲོ་བས་སྡོམ་པ་བསྐྱར་ནས་བླང་།
སྐྱབས་འགྲོའི་བསླབ་བྱ་ལས་འདས་པ་དང་། མི་མ་ཡིན་གསོད་པ་ལ་སོགས་པ་
ཡང་བ་བཞི་བྱས་ན། ཉེས་པའི་རིགས་མཐུན་མ་བྱུང་བ་གཅིག་གི་མདུན་དུ་བཤག་པ་
བྱ། མི་དགེ་བ་གཞན་དྲུག་པོ་བླངས་པའི་ཕྱོགས་མཐུན་ཡིན་པས་བསྡམ་པར་བྱ་
དགོས་ཏེ། རྩ་བཞི་དུག་གསུམ་གང་རུང་གི་སྦྱོར་བར་ཁྱད་པར་མེད་ལ། སྲོག་
གཅོད་ཞེ་སྡང་གིས་མཐར་ཕྱིན་པར་བྱེད་པས་དེ་ལ་ཕྱོགས་མཐུན་ཚིག་རྩུབ་དང་གནོད་
སེམས། མ་བྱིན་ལེན་དང་འདོད་ལོག་འདོད་ཆགས་ཀྱིས་མཐར་ཕྱིན་པར་བྱེད་པས་
ཕྱོགས་མཐུན་བརྣབ་སེམས། བརྫུན་དུག་གསུམ་གང་རུང་གིས་མཐར་ཕྱིན་པར་བྱེད་
པས་ཕྱོགས་མཐུན་ཕྲ་མ་དང་ཚིག་འཁྱལ། དེ་ཐམས་ཅད་དང་། སྐྱབས་འགྲོ་ལ་
ཡང་ལྟ་བ་དགོས་པས་ཕྱོགས་མཐུན་ལོག་ལྟ་རྣམས་བསྡམ་པར་བྱའོ། །ཡང་ན་
བརྫུན་སྤངས་པས་ངག་གི་ལས་གཞན་གསུམ་ཡང་དེའི་ཕྱོགས་མཐུན་དུ་བསྡུ་ལ།
ལུས་ངག་མི་དགེ་བ་ལས་ལྡོག་པ་ལ་ཡིད་ཀྱི་དགེ་བ་དགོས་པཔས་ཡིད་ཀྱི་གསུམ་
ཕྱོགས་མཐུན་དུ་བསྡུ་སྟེ། དགེ་བསྙེན་གྱི་སྡོམ་པ་བརྒྱད་པར། བརྫུན་གྱི་ཚིག་ནི་
ཟློས་པ་ཡིས། །དེ་ཡི་སྐྱོན་གྱིས་གཞན་ནས་ཀྱང་། །གང་ཕྱིར་ལུས་ངག་མི་དགེ་
ལས། །ལྡོག་པ་ཡིད་ཀྱི་དགེ་ལས་སོ། །དེ་ཕྱིར་བརྣབ་སེམས་གནོད་པའི་
སེམས། །ལྟ་བ་ལས་ལྡོག་རྣམས་གྲུབ་ཡིན། །ཞེས་སོ། །གཏོང་རྒྱུ་བསླབ་པ་ཕུལ་

104
 སྟག་ལུང་སྡོམ་གསུམ་རྒྱས་པ་
བ༑ ཤི་འཕོས་པ། མ་ནིང་དུ་གྱུར་པ། ལོག་ལྟས་དགེ་བའི་རྩ་བ་ཆད་པ། རྩ་བ་
བཞིའི་དངོས་གཞི་རྫོགས་ན་གཏོང་བ་ཡིན་ཡང་། ཤི་འཕོས་པ་དང་། མ་ནིང་དུ་
གྱུར་པ་མ་གཏོགས་པ་རྣམས་ལ་བཤགས་བསྡམ་སྔོན་དུ་འགྲོ་བས། སླར་བླངས་
པས་གྲུབ་ལ། ལྟུང་བ་བྱུང་ན་ལས་སྒྲིབ་བྱང་བའི་དོན་དུ། ཕུང་པོ་གསུམ་པའི་མདོ་
དང༌། སྒོ་དྲུག་པའི་གཟུངས་ཉིན་མཚན་ལན་དྲུག་ཏུ་གདོན་པར་བྱའོ། །དེ་ལྟ་བུའི་
ལྷག་པའི་ཚུལ་ཁྲིམས་ཀྱི་སྟེང་དུ། འཇུག་པའི་ཚུལ་ཁྲིམས་ཐོས་བསམ་སྒོམ་
གསུམ་དང་། སྦྱིན་སོགས་ལ་ཅི་ནུས་སུ་བསླབ་པར་བྱ་བ་ཡོངས་རྫོགས་དགེ་བསྙེན་
གྱི་བསླབ་བྱ་ཡིན་ལ། དཀོན་མཆོག་གསུམ་ལ་སྐྱབས་སུ་འགྲོ་ཞིང་བསླབ་བྱ་ལ་
སློབ་པ་སྐྱབས་གསུམ་འཛིན་པའི་དགེ་བསྙེན། དེའི་སྟེང་དུ་སྲོག་གཅོད་ལྟ་བུ་གཅིག་
སྤོང་བ་སྣ་གཅིག་སྤྱོད་པ། མ་བྱིན་ལེན་སྤོང་བ་སྣ་འགའ་སྤྱོད་པ། འདོད་ལོག་སྤོང་
བ་ཕལ་ཆེར་སྤྱོད་པ། དེའི་སྟེང་དུ་ཆང་སྤོང་བ་ཡོངས་སུ་རྫོགས་པ། དེའི་སྟེང་དུ་མི་
ཚངས་སྤྱོད་སྤོང་བ་ཚངས་སྤྱོད་ཀྱི་དགེ་བསྙེན། ཡན་ལག་བརྒྱད་ཇི་སྲིད་འཚོའི་བར་
དུ་སྲུང་བ་གོ་མིའི་དགེ་བསྙེན་ཏེ་བསླབ་ཚིག་སོ་སོའོ། །
གཉིས་པ་དགེ་ཚུལ་གྱི་བསླབ་བྱ་ལ། སྤྱིར་དགེ་སློང་ཕ་མ་གཉིས་དང་།
དགེ་ཚུལ་ཕ་མ་གཉིས་ཀྱིས་གནས་འདི་ལྟ་བུ་སྤྱད་པ་དེ། ཚེ་འདིར་མྱ་ངན་ལས་
འདས་པའི་སྐལ་བ་མེད་པས་ཕམ་པར་འགྱུར་བ་ལ་ཁྱད་མེད་མོད་ཀྱང་། བསྙེན་
པར་རྫོགས་པ་དང་། མ་རྫོགས་པའི་བྱེ་བྲག་བསྟན་པའི་ཕྱིར། དགེ་ཚུལ་གྱི་ལྟུང་ང་བ་བ་
ཐམས་ཅད་ལ་ཉེས་བྱས་ཞེས་བྱ་བའི་སྒྲ་སྦྱར་ཏེ། རྩ་བ་བཞི་ལ་ཕམ་འདྲའི་ཉེས་
བྱས། ཡན་ལག་དྲུག་ལ་བཤགས་བྱའི་ཉེས་བྱས། ཕྱོགས་མཐུན་ལ་བསྡམ་

105
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བྱའི་ཉེས་བྱས་སུ་སློབ་དཔོན་ཤཱཀྱ་འོད་སོགས་བཞེད་པ་ལྟར་གཟུང་བར་བྱ་སྟེ། དེ་
ཡང་སྲོག་གཅོད་པའི་ཕམ་འདྲའི་ཉེས་བྱས་ནི། ཇི་སྐད་དུ། གང་ཞིག་རང་བཞིན་
གནས་ལ་བསླབ་བཅས་པས། །མི་གཞན་ཡིན་ལ་མིར་ནི་འདུ་ཤེས་དང་། །གསོད་
པའི་བསམ་པས་འཁྲུལ་མེད་བསད་བྱས་ན། །མི་ཤི་རྨི་ལམ་མ་གཏོགས་དེ་བརླག་
སར་
འགྱུར། །ཞེས་སོ། །མ་བྱིན་ལེན་གྱི་ཕམ་འདྲའི་ཉེས་བྱས་ནི། དགེ་ཚུལ་གང་ཞིག་
བརྐུ་བའི་སེམས་ཀྱིས་སུ། །མི་ཡི་རྫས་སུ་འདུ་ཤེས་མི་གཞན་ནོར། ། མ་བྱིན་རིན་
ཐང་ཚང་ལ་བདག་གིར་བྱས། །དུར་ཁྲོད་མི་དབང་བསོད་སྙོམས་མ་གཏོགས་པ། །
བབསམ་པ་དེས་ནི་སྦྱོར་བ་གཅིག་པོ་ཡིས། །བདག་གི་དོན་དུ་བརྐུ་ན་དེ་གནས་དང་།།
དུས་ཀྱི་རིན་ཐང་དབང་གིས་དེ་བསྙིལ་བྱ། །ཞེས་དང་། མི་ཚངས་སྤྱོད་ཀྱི་ཕམ་
འདྲའི་ཉེས་བྱས་ནི། གང་ཞིག་འཇིགས་མེད་ངོ་ཚ་མེད་ཆགས་ཕྱིར། །ཡན་ལག་ཆ་
ཀུན་གཟུང་དུ་བཟོད་པ་ཡི། །ལམ་ནི་གཞུག་ཏུ་རུང་དང་མ་ཉམས་པར། །པགས་པ་
སྦུ་གུ་ཁ་དང་སོ་ལས་ཕར། །ནོར་བུ་ནད་མེད་ལས་རུང་དྲུད་ནས་ནི། །ཆགས་པས་
རེག་པའི་བདེ་བ་མྱོང་མོད་ཉམས། །ཞེས་དང་། བརྫུན་སྨྲའི་ཕམ་འདྲའི་ཉེས་བྱས་
ནི། གང་ཞིག་བླ་མ་བརྗོད་བློས་མི་ཆོས་ལས། །བླ་མ་ཞེས་བྱ་དེ་བདག་ལ་ཡོད་
ཅེས། །མི་ལ་བརྫུན་ཟེར་དེ་དག་གོ་ན་ནི། །མངོན་པའི་ང་རྒྱལ་མ་གཏོགས་དེ་
རྫུ་
བསྙིལ་བྱ། །ཞེས་གསུངས་སོ། །
བཤགས་བྱའི་ཉེས་བྱས་ལ་དྲུག་གི་དང་པོ་མྱོས་འགྱུར་འཐུང་བའི་བཤགས་
བྱའི་ཉེས་བྱས་ནི། གང་ཞིག་མྱོས་འདུ་ཤེས་པས་མྱོས་འཐུང་བ། །འཐུངས་ལས་
མྱོས་པ་ཉེས་བྱས་ཉིད་ཡིན་ནོ། །ཞེས་དང་། གར་སོགས་ཀྱི་བཤགས་བྱའི་ཉེས་

106
 སྟག་ལུང་སྡོམ་གསུམ་རྒྱས་པ་
བྱས་ནི། བྲོ་གར་གླུ་དང་རོལ་མོའི་སྒྲ་ཡང་རུང་། །བརྟུལ་ཞུགས་ཅན་གྱིས་རང་
ངམ་གཞན་བྱ་མིན། །འདི་འདིར་འཁོར་བ་ལ་ཆགས་རྒྱུ་ཉིད་དོ། །འོན་ཀྱང་གལ་
ཏེ་བྱེད་ན་ཉེས་བྱས་སོ། །ཞེས་པ དང་། ཕྲེང་སོགས་ཀྱི་བཤགས་བྱའི་ཉེས་བྱས་
ནི། གང་ཞིག་སྤོས་བྱུག་མེ་ཏོག་ཕྲེང་བའམ། །དེ་བཞིན་ལུས་འདོག་ཁ་དོག་བྱ་བ་
དག ། མི་གཙང་སྣོད་ཀྱི་ལུས་ལ་འཆང་བྱེད་ན། །རྨོངས་པ་དེ་ཉིད་ཉེས་བྱས་ཉིད་
ཀྱིས་གཟིར། །ཞེས་སོ། །མལ་ཆེ་མཐོ་ཡི་བཤགས་བྱའི་ཉེས་བྱས་ནི། མལ་ཆེན་
མཐོན་པོ་དག་ལ་ཉལ་བྱེད་ན། །ཉེས་བྱས་བཀྲ་མི་ཤིས་པ་ངེས་པར་གཟིར། ། ཁྲུ་
གང་ལས་ལྷག་ཚད་ནི་མཐོན་པོ་སྟེ། །རིན་ཆེན་ལ་སོགས་རྐང་པ་སྤྲས་ཆེན་ཡིན། །
ཞེས་སོ། །ཕྱི་དྲོའི་ཁ་ཟས་ཟ་བའི་བཤགས་བྱའི་ཉེས་བྱས་ནི། རང་གླིང་སྐྱ་རེངས་
དང་པོ་སོགས་བཟུང་ནས། །ཉི་མ་ཕྱེད་བར་དེ་ནི་དུས་ཡིན་ཏེ། །དུས་ཡོལ་གང་ཞིག་
དུས་རུང་ཟ་བྱེད་ན། །ཉེས་བྱས་ལྕགས་ཀྱི་གོང་བུའི་ཟས་རྣམས་ཟ། །ཞེས་སོ། །
གསེར་དངུལ་ལེན་པའི་བཤགས་བྱའི་ཉེས་བྱས་ནི། གསེར་དང་དངུལ་གྱི་རྣམ་པ་
ལེན་བྱེད་ན། །ཉེས་བྱས་འགྱུར་རོ་གོས་དང་རྒྱགས་ཀྱི་ཕྱིར། །ལུས་ཀྱི་ཕྱིར་དང་དེ་
བཞིན་སྨན་གྱི་ཕྱིར། །ཆོས་དང་ལྡན་པའི་ཕྱིར་ནི་ཉེས་པ་མེད། །ཅེས་སོ། །
གསུམ་པ་བསྡམ་བྱའི་ཉེས་བྱས་ནི། བྱེ་བྲག་ཏུ་བཤད་པ་ལས། འཆང་བ་
དང་ནི་འབྲལ་བ་དང་། །དེ་བཞིན་ས་ནི་རྐོ་བ་དང་། །རིན་ཆེན་རེག་དང་མེ་ལ་
རེག །བཏང་ནས་ཟ་བར་བྱེད་པ་དང་། །ལྗོན་ཤིང་བསྐྱེད་དང་ཤིང་གཅོད་དང་། །
བྱིན་ལེན་མ་བྱས་ཟ་བ་དང་། །རྩྭ་སྔོན་མི་གཙང་འདོར་བ་དང་། །དེ་བཞིན་གསོག་
འཇོག་ཟ་བ་དང་། ། ས་བོན་འཇོམས་དང་བསླབ་བྱའི་གཞི། །བཅུ་པོ་འདི་རྣམས་མ་

107
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
གཏོགས་པར། ། སོ་སོར་ཐར་པར་བསྟན་པ་དག །བླངས་པའི་ཕྱོགས་མཐུན་ཤེས་
པར་བྱ། །ལྷན་ཅིག་དབྱར་ནི་གནས་པ་དང་། །གསོ་སྦྱོང་དགག་དབྱེ་བཅས་ལ་
སོགས། །བླངས་པ་ལ་བརྟེན་རྟགས་དང་ནི། །སློང་སྤྱད་ཉེར་སྤྱོད་རྒོད་པ་དང་། །
འདོད་དང་གནོད་དང་འགྲོགས་པ་དང་། །མ་གུས་མི་སྦྱོང་གཞི་ལས་བྱུང་། །ཞེས་
པའི་དངོས་བསྟན་བཅུ་གསུམ་དང་། འཆང་བའི་ཟླར་བསྡུས་པ་ཟླ་འཇོག །འབྲལ་
བའི་ཟླར་བསྡུས་པ་དགོན་པའི་འབྲལ་སྤང་། གསོག་འཇོག་བྱས་པ་ཟ་བའི་ཟླར་
གསོག་འཇོག་བྱེད་པའི་སྤང་ལྟུང་རྣམས་ཤུགས་ཀྱིས་བསྟན་ནས་དངོས་སུ་ཉེས་མེད་
དུ་གསུངས་པ་བཅུ་དྲུག་མ་གཏོགས་སོ་སོ་ཐར་པའི་མདོ་ནས་བསྟན་པ་གཞན་རྣམས་
ཇི་
ཇི་ལྟར་རྣམ་པར་འབྱེད་པ་དགེ་ཚུལ་གྱི་ཡང་དག་པར་བླངས་པའི་ཕྱོགས་དང་མཐུན་
པ་ཡིན་ནོ། །
དེའི་ཉམས་སུ་བླང་བྱ་འཇུག་པའི་ཚུལ་ཁྲིམས་ལ། ནང་གི་རྐྱེན་བསམ་པ་
ཕུན་སུམ་ཚོགས་ས་པ་ལ་བརྟེན་ནས་སྡོམ་པ་མི་ཉམས་པར་
ང་སྲུ བའི་
ཐབས། ཕྱིའི་རྐྱེན་
དགེ་བའི་བཤེས་གཉེན་ལ་བརྟེན་ནས་སྡོམ་པ་མི་ཉམས་པར་སྲུང་བའི་ཐབས།
བསླབ་པ་ཡོངས་སུ་སྦྱོང་བའི་སྒོ་ནས་སྡོམ་པ་མི་ཉམས་པར་སྲུང་བའི་ཐབས་དང་
གསུམ་ཡོད་པའི་དང་པོ་ནི། རྒྱུ་དང་དུས་ཀྱི་ཀུན་སློང་ངེས་འབྱུང་དང་། བག་ཡོད་
དྲན་ཤེས་བཞིན་ལ་བརྟེན་ནས་བསྲུང་བ་སྟེ། ངེས་འབྱུང་ལ་བརྟེན་ནས་ཐར་པ་དོན་
གཉེར་གྱི་བློ་སྐྱེད། བག་ཡོད་ད་ཀྱིས་དུག་གསུམ་མངོན་འགྱུར་བ་སྤོང༌། དྲན་ཤེས་
བཞིན་གྱིས་བླང་དོར་གྱི་གནས་མ་ནོར་བར་འཛིན་པའོ། །
གཉིས་པ་ནི། གནས་ཀྱི་བླ་མ། ཇི་སྐད་དུ། ཚུལ་ཁྲིམས་ལྡན་བ།ཞིང་འདུལ་

108
 སྟག་ལུང་སྡོམ་གསུམ་རྒྱས་པ་
བའི་ཆོ་ག་ཤེས། །ནད་པར་སྙིང་བརྩེ་འཁོར་ནི་དག་པ་དང་། །ཆོས་དང་ཟང་ཟིང་
ཕན་འདོགས་ལ་བརྩོན་པ། །དུས་སུ་འདོམས་པ་དེ་ལ་བླ་མར་བསྔགས། །ཞེས་
གསུངས་པའི་མཚན་ཉིད་ཅན་གྱི་དྲུང་དུ། བླ་མ་ལ་གུས་ཚུལ་ཁྲིམས་ཡོངས་དག་
དང་། །བསམ་གཏན་དང་ནི་འདོན་ལ་རྟག་བརྩོན་དང་། །གྲིམས་ཤིང་དུལ་ལ་
བཟོད་དང་ལྡན་པ་ནི། །སྡོམ་བརྩོན་གནས་པའི་ཆོས་ལྡན་ཡིན་ཞེས་བྱ། །ཞེས་པའི་
བདག་ཉིད་ཀྱི་གནས་པས་བསྙེན་ཏེ། བཤང་གཅི་དོར་བ་དང་། སོ་ཤིང་བཅའ་བ་
དང་། མཚམས་ཀྱི་ནང་དུ་རྟེན་ལ་ཕྱག་བྱ་བ། ཆུ་བཏུང་བ་རྣམས་ཙམ་མ་གཏོགས།
བྱ་བ་ཐམས་ཅད་ཞུ་ཞིང་ཟས་སྐོམ 
པ་དང་སྨན་ལ་སོགས་པ་ཐམས་ཅད་ཀྱིས་རིམ་གྲོར་
བྱ་ཞིང་བསྟེན་ནོ། །
གསུམ་པ་ནི། དབྱར་གནས་དང་། གསོ་སྦྱོང་དང་། དགག་དབྱེ་དག་
གཞུང་དང་བསྟན་བཅོས། མཁན་པོའི་དགོངས་པ་ལྟར་ཉམས་སུ་བླང་ཞིང་། དེའི་
རྒྱུད་ལ་ཕམ་འདྲ་འཆབ་བཅས་བྱུང་ན་རྒྱུད་གསོར་མི་རུང་བས་གནས་ནས་དབྱུང་
ཞིང་། འཆབ་མེད་ཆད་ལས་དགེ་འདུན་ལས་ནོད་དེ་ཇི་སྲིད་འཚོའི་བར་དུ་སྤྱོད་པ།
བཤགས་བྱའི་ཉེས་བྱས་རང་གི་མིང་ནས་སྨོས་ཏེ་དགེ་སློང་སྡོམ་བརྩོན་གྱི་མདུན་དུ་
བཤགས་པ་དང་། བསྡམ་བྱའི་ཉེས་བྱས་དག་སྔར་བྱས་ལ་འགྱོད་སེམས་དང་།
ཕྱིན་ཆད་སྲོག་ལ་བབ་ཀྱང་མི་བགྱིད་པར་དམ་བཅས་པས་དག་གོ། །
གསུམ་པ་དགེ་སློང་གི་བསླབ་བྱ་ལ། རང་གི་བསམ་པ་རྣམ་པར་དག་པས་
བསྲུང་བ་དང་། གནས་ཀྱི་སློབ་དཔོན་བསྟེན་པའི་སྒོ་ནས་བསྲུང་བ་དང་། མི་མཐུན་
ཕྱོགས་ངོ་ཤེས་པས་བསྲུང་བ་དང་བསླབ་པ་ཡོངས་སུ་སྦྱོང་བས་བསྲུང་བ་དང་།

109
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བདེ་བར་གནས་པའི་རྐྱེན་བསྟེན་པས་བསྲུང་བ་དང་ལྔའི་དང་པོ་ནི། རང་གི་ངོ་ཚ་
དབང་ཁྲེལ་ཡོད་ཀྱི་བསམ་པས་བླང་དོར་མ་ནོར་ བར་བྱེད་ཅིང་བཟོད་
ད་པ་ལྷུར་ལེན་
པའོ། །
གཉིས་པ་ནི། བྱ་བ་དང་བྱ་བ་མ་ཡིན་པ་ཤེས་པ་དང་། ངོ་ཚ་ཁྲེལ་ཡོད་ཀྱི་
བསམ་པ་བསྐྱེད་པ་དང་། གནས་མེད་དུ་གནས་པས་ཉེས་པ་མི་འབྱུང་བའི་ཕྱིར་
གནས་ཀྱི་བླ་མ། བརྟན་པའི་ཡན་ལག་བསྙེན་པར་རྫོགས་ནས་ལོ་བཅུ་ལོན་ཞིང་ཚུལ་
ཁྲིམས་དག་པ། མཁས་པའི་ཡན་ལག་འདུལ་བའི་སྡེ་སྣོད་ཤེས་པ། ཕན་འདོགས་
ཀྱི་ཡན་ལག་རང་དང་ལྟ་བ་དང་མཚན་མཐུན་པ། སྨྱོ་ཞིང་འཁྲུགས་པ་དང་ཚོར་བས་
གཟིར་བ་མིན་པ། ལུས་དང་ངག་རང་བཞིན་དུ་གནས་པ། སྙིང་རྗེ་དང་བཟོད་པ་
དང་ལྡན་པ། འཁོར་རྣམས་བསླབ་པ་ལ་གུས་ཤིང་སྤྱོད་ལམ་དག་པ། ཆོས་དང་
ཟང་ཟིང་གཉིས་ཀས་ཕན་འདོགས་པའི་མཚན་ཉིད་ཅན་གྱི་དྲུང་དུ། རང་ཉིད་ཀྱང་
སློབ་དཔོན་ལ་མཆོག་ཏུ་གུས་ཤིང་ཚུལ་ཁྲིམས་དག་པ། ཀློག་པ་ཁ་ཏོན་དང་། སྒྲུབ་
པ་བསམ་གཏན་ལ་རྟག་པར་བརྩོན་པ། གྱི་ནར་མི་གནས་ཤིང་། སྤྱོད་ལམ་རྒོད་
བག་ཅན་མ་ཡིན་པ། ཆོས་ལྡན་གྱི་བྱ་བ་ལ་སྐྱོ་དུབ་དང་བྲལ་བས་བསྟེན་པའི་ཐོག
མར། གཉིས་ཀས་ཕན་ཚུན་དྲི་ཞིང་བརྟགས་ནས་རུང་བར་ཤེས་ན། བླ་མས་
སྐབས་དབྱེ་ཞིང་། སློབ་མས་བླ་མའི་རྐང་མཐིལ་ལ་བཅངས་ནས། བཙུན་པ་
དགོངས་སུ་གསོལ། བདག་མིང་འདི་ཞེས་བགྱི་བས་བཙུན་པ་ལ་གནས་འཆའ་བར་
གསོལ་ན། བཙུན་པས་བདག་ལ་གནས་བཅའ་བར་སྩོལ་ཅིག །བདག་བཙུན་པ་ལ་
གནས་བཅའ་ཞིང་མཆིས་་སོ། །ཞེས་པ་ལན་གསུམ་དང་། ཐབས་ལེགས་བརྗོད་

110
 སྟག་ལུང་སྡོམ་གསུམ་རྒྱས་པ་
ནས། ལྷན་ཅིག་ཉལ་བའི་ཞག་གཉིས་པའི་སྐྱ་རེངས་ཤར་བའི་ཚེ་སློབ་དཔོན་དུ་
འགྱུར་རོ། །སྤྱིར་ཆོས་དང་མི་ལྡན་པ་ནི་མི་ཞུ་ཞིང་མི་གནང་ལ། གཞན་གནས་
པས་གནས་ལ་མ་ཞུས་པར་བྱ་བ་ཅི་ཡང་མི་བྱེད་ཅིང་། དམིགས་བསལ་གནང་བ་
རྣམས་དང་། རྫོགས་ནས་ལོ་ལྔ་ལོན་ཞིང་སོ་ཐར་རྒྱས་པར་ཐོན་པས་ལྗོངས་རྒྱུ་བའི་
དུས་སུ་མ་ཞུས་ཀྱང་ཉེས་པ་མེད་དོ། །གནས་འཚོལ་དུས་མ་རྙེད་ན་ཞག་ལྔའི་བར་
དང་། གློ་བུར་བས་ངལ་བསོ་བའི་བར་ཉི་མ་གཅིག་གཉིས་དང་། གནས་པ་ཆད་
པས་བཅད་པའི་བར་དང་། གནས་བཅས་ན་བར་ཆད་ཆེན་པོར་འགྱུར་བའི་དུས་སུ་
གནས་མ་བཅས་པའི་ཉེས་པ་མེད་དོ། །གནས་བཅས་པ་འཇིག་པའི་རྒྱུ་ནི། གཉིས་
ཀ་ལ་མི་ལྟོས་པའི་བློ་བྱུང་བ་དང་། མཚན་འགྱུར་བ་དང་། སྡོམ་པ་དང་མི་ལྡན་ན་
པར་གྱུར་ན་འཇིག་གོ། །
གསུམ་པ་མི་མཐུན་ཕྱོགས་ངོ་ཤེས་པས་བརྡ
སྲུང་བ་ལ་ལྔ། ཕམ་པ་པའི་སྟེ།
ལྷག་མའི་སྡེ། ལྟུང་བྱེད་ཀྱི་སྡེ། སོར་བཤགས་ཀྱི་སྡེ། ཉེས་བྱས་ཀྱི་སྡེ་བཤད་
པའོ། །དདང་པོ་ལ་གླེང་གཞི་དང་། ལྟུང་བ་རྣམ་པར་གཞག་པ་གཉིས་ཀྱི་དང་པོ་
ནི། སྟོན་པའི་ཉན་ཐོས་ཀྱི་དགེ་འདུན་ལོ་བཅུ་གཉིས་སྐྱོན་མེད་དུ་གནས་ཤིང་། སོ་
སོ་ཐར་པའི་མདོ་འདོན་པ་ནའང་། སྡིག་པ་ཅི་ཡང་མི་བྱ་སྟེ། །ཞེས་སོགས་ཤོ་ལོ་ཀ་
གསུམ་ཁོ་ན་འདོན་ཏེ། ལོ་བཅུ་གསུམ་པ་ལ་སྟོན་པ་ཡུལ་སྤོང་བྱེད་ཀ་ལནྟ་ཀའི་གྲོང་
དུ་བཞུགས་སོ། །དེའི་ཚེ་ཀ་ལནྟ་ཀའི་བུ་བཟང་སྦྱིན་ཞེས་བྱ་བ། ཕྱུག་ཅིང་ནོར་མང་
བ་རིགས་མཉམ་གྱི་ཆུང་མར་དགའ་མགུར་སྤྱོད་པ་ཞིག །ཕྱིས་བསྟན་པ་ལ་དད་དེ་
རབ་ཏུ་བྱུང་ཞིང་བསྙེན་པར་རྫོགས་པ་དེ། ལྗོངས་རྒྱུར་སོང་བས། མུ་གེ་ཉམ་ང་བ་བ་

111
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བྱུང་སྟེ་བསོད་སྙོམས་སྦྱིན་པ་དཀའ་བ་བར་མཐོང་སྟེ 
ད་དུ་ད་དག་ཆེས་འབྱོར་བ་ཡིན་
པས་དགེ་འདུན་ལ་ཟས་སྦྱོར་དུ་གཞུག་གོ་སྙམ་ནས། རིམ་གྱིས་སོང་ནས་ཉེ་དུ་དག་
གིས་དགེ་འདུན་ཟས་བསོད་པས་ཚིམ་པར་བྱེད་དུ་བཅུག་སྟེ། རང་ཉིད་ཀྱི་ཁྱིམ་དུ་
བསོད་སྙོམས་ལ་འོངས་པ་བྲན་མོས་མཐོང་སྟེ། མ་ལ་སྦྲན་པ་ཐོས་མ་ཐག་མས་
བཟང་སྦྱིན་གྱི་ཐད་དུ་འོངས་ཏེ་སྨྲས་པ། ཁྱོད་དགེ་སྦྱོང་གི་ཚུལ་དོན་དུ་མི་གཉེར་བ
ལྟ་ན་འདོད་པ་ལ་ལོངས་སྤྱོད་ལ་སྦྱིན་པ་དག་བྱིན། བསོད་ནམས་དག་གྱིས་ཤིག །
ཡུམ་དེ་ལྟ་མ་ལགས་སོ། པས་ཁྱིམ་དུ་འོངས་ནས་མནའ་མ་ལ་བཟང་སྦྱིན་དགའ་
བའི་ཁྲུས་དང་བཀུ་མཉེ་ཁུར་ལ་དུས་ལ་བབ་ཅིང་སྒྲོན་པ་དང་ཤོག་ཅིག་ཅེས་བསྒོ་
ནས། ཤིང་རྟར་ཞུགས་ནས་སླར་འོངས་པས། བཟང་སྦྱིན་ཆགས་པར་ཤེས་
ནས། བག་གསར་ལ་ས་བོན་གྱི་ཆོས་བྱིན་ཅིག་ཅེས་སྨྲས་པ་དང་། སྔར་བསླབ་པ་
མ་བཅས་ཤིང་ཆགས་པས་ཟིལ་གྱིས་ནོན་ཏེ་མི་ཚངས་པ་སྤྱད་དོ། །བཅོམ་ལྡན་
འདས་ཀྱིས་འདུས་པའི་དགེ་འདུན་ལ་དུག་གསུམ་དང་བྲལ་བར་བྱ་བའི་ཕྱིར་སེམས་
རྣམ་པར་གྲོལ་བ་དང་ཤེས་རབ་རྣམ་པར་གྲོལ་བའི་ཆོས་སྟོན་པ་མཐོང་བས། བཟང་
སྦྱིན་ཡིད་ཁོང་དུ་ཆུད་ཅིང་གནས་པའི་རྒྱུ། དགེ་སློང་རྣམས་ཀྱིས་དྲིས་ཤིང་བཤད་དེ་
རིམ་གྱིས་སྟོན་པ་ལ་ཞུས་པས། མཁྱེན་བཞིན་དུ་རྨེད་དེ་བསླབ་པ་བཅའ་བའི་ཕན་
ཡོན་རྣམ་པ་བཅུ་གཟིགས་ནས་བསླབ་གཞི་ཇི་ལྟར་འདོན་པའི་ཚུལ་དང་བཅས་ཏེ་
བཅས་ཤིང་། སླར་དགེ་སློང་ཞིག་གིས་རྒྱལ་པོའི་ཁབ་ཀྱི་སྤྱིལ་བུར་སྤྲ་མོ་ཟས་ཀྱིས་
བརྗོད་ནས་འཁྲིག་པ་སྤྱད་པའི་རྒྱུས་ཐ་ན་དུད་འགྲོའི་སྐྱེ་གནས་སུ་སྐྱེས་པ་དང་ལྷན་
ཅིག་ཀྱང་རུང་སྟེ་ཞེས་བསྣན་པར་མཛད་དེ། སྔ་མ་བཅས་པ་དང་ཕྱི་མ་རྗེས་བཅས་

112
 སྟག་ལུང་སྡོམ་གསུམ་རྒྱས་པ་
སོ།
གཉིས་པ་ལྟུང་བ་རྣམ་པར་གཞག་པ་ནི། འགའ་ཞིག་བསླབ་པ་ཕུལ་ལ་མ་
ཉམས་པར་མ་བྱས་པས་བསམ་པའི་ཡན་ལག་འཇིགས་པ་མེད་པ་དང་། ངོ་ཚ་མེད་
པ་དང་། ཆགས་པར་གྱུར་པ་གསུམ་གྱིས་ཀུན་ནས་བསླངས་ཏེ། བསྟེན་པའི་ཡན་
g
 ལག་སྐྱེས་པ་དང་བུད་མེད་དང་མ་ནིང་གི་ཡན་ལག་གི་ཆ་ཀུན་གཟུང་བར་བཟོད་པ་
དང་། སྤྱད་དུ་རུང་བ་དང་། རྨའི་སྒོ་མ་ཉམས་པ་དང་། ཁ་དང་བཤང་ལམ་མོའི་
དབང་པོ་སྟེ་རྨའི་སྒོ་གསུམ་པོ་གང་ཡང་རུང་བར། སྟེན་པའི་ཡན་ལག་ཕོའི་དབང་
པོ་ནད་མེད་ལས་རུང་གིས་ མཐར་ཐུག་པའི་ཡན་ལག་ཁའི་དབང་པོ་སོ་ཕན་
ན་ཆད་
དང་། བཤང་ལམ་གྱི་སྦུ་གུའི་སྦུབས་ཀྱི་མཐའ་ཡན་ཆད་དང་། ཟག་བྱེད་དེ་མཚན་
མའི་པགས་རིམ་ཡན་ཆད་དུ་དྲུད་ཅིང་བརྩལ་ཏེ་རོ་མྱོང་ན་མི་ཚངས་སྤྱོད་ཀྱི་དངོས་
གཞི་ཚང་བར་འགྱུར་རོ། །ལམ་མ་ཡིན་པ་ལ་ལམ་དུ་འདུ་ཤེས་པས་དང་། སྒོ་
སྒོ་
གསུམ་གྱི་ཕྱི་རོལ་དུ་ཡན་ལག་གི་རྣམ་པས་རེག་པ་དང་། ལས་མི་རུང་འཛུད་པ་
དང༌། སྒྲོག་པ་དང་། ངོ་ཚ་བས་རོ་མ་མྱོང་བ་དང་། གཞན་གྱི་མཐུས་བརྩལ་བས་
རོ་མ་མྱོང་ཡང་ཡིད་གཡོ་བ་ཙམ་སོགས་ནི་སྦོམ་པོའོ། ། མི་ཚངས་པར་སྤྱོད་འདོད་
ཀྱིས་ཁྲི་ལས་ལྡང་བ་ནས་བསྒྲོད་བྱ་ལ་ནོམ་ཉུག་མི་བྱེད་པའི་བར་སྦྱོར་བའི་སྦྱོར་བ།
སྤྱོད་འདོད་ཀྱིས་ནོམ་ཉུག་བྱེད་པ་དང་རོ་མ་མྱོང་བའི་བར་སྦྱོར་བའི་སྦོམ་པོ། ཡིད་ལ་
འགྲུས་ནས་ལུས་ངག་ཏུ་མ་ཐོན་པའི་བར་བསྡམ་བྱ་དང་། ལུས་ངག་ཏུ་ཐོན་ནས་
བཤགས་བྱའི་ཉེས་བྱས་སུ་འགྱུར་ཞིང་། ཐ་ན་ཆགས་སེམས་ཀྱིས་བུད་མེད་ལ་མིག་
གིས་བལྟ་བ་སོགས་ཀྱང་བསྡམ་བྱའི་ཉེས་བྱས་སོ། །

113
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བསླབ་བྱ་ནི་གྲོགས་དགེ་སློང་གིས་བསྲུང་བ་མེད་པ་དང་། སྒོ་མ་བཅད་
ཅིང་མ་བསྐོར་བ་དང་། ཤམ་ཐབས་ཀྱི་མཐའ་མ་བཅིངས་པར་ཉིན་མོ་གློས་ཕབ་སྟེ་
ཉལ་བ་དང་། བུད་མེད་ཀྱིས་འདྲིད་པར་འགྱུར་བའི་གནས་སུ་ཤེས་བཞིན་དུ་འགྲོ་བ་
དང་། མི་མ་ཡིན་པས་ཚུལ་ཁྲིམས་དང་སྲོག་ལ་བར་དུ་གཅོད་པའི་གནས་སུ་འཇུག་
པ་དང་། ཁྱིའི་མདུན་དུ་གཅི་བར་བྱེད་པ་དང་། ཆུ་ཀླུང་གང་ལ་ཡན་ལག་གི་རྣམ་པ་
འཛིན་པའི་སྲོག་ཆགས་ཡོད་པར་སྒྲེན་མོར་བསྒྲལ་བ་དང་། དྲན་ཤེས་མེད་པར་གྲུ་
བརྒལ་བ་དང་། བ་ལང་གི་ནང་དུ་འགྲོ་བ་དང་། ཁྲོན་པ་བརྟག་པ་དང་། གྲོང་དུ་
འགྲོ་བ་སོགས་ལ་ཤེས་བཞིན་མ་བཞག་པ་དང་། ཕོ་མོ་མ་བརྟགས་པར་རབ་བྱུང་
བྱེད་པ་དང་། གཅིག་པུར་བླ་གབ་མེད་པར་མཚན་མོ་གློས་ཕབ་སྟེ་ཉལ་བ་སོགས་
ཀྱིས་ཉེས་བྱས་སུ་འགྱུར་བས་སྤང་ངོ༌། །
བརྐུ་བའི་ཕམ་པ་ལ། གླེང་གཞི་དང་། ལྟུང་བ་རྣམ་པར་གཞག་པ་གཉིས།
དང་པོ་ནི། སྟོན་པ་འོད་མའི་ཚལ་ན་བཞུགས་ཚེ། རྫ་མཁན་ལས་རབ་ཏུ་བྱུང་བའི་
དགེ་སློང་ནོར་ཅན་གྱི་སྤྱིལ་བུ་རྩྭ་ཤིང་འཐུ་བ་དག་གིས་འཇིག་པས་སུན་ཏེ་ས་བསྐྱས་
པ་སྲོག་ཆགས་མེད་པའི་ཆུས་སྦྲུས་ཏེ་དབྱིབས་ལེགས་པར་བགྱིས་ཤིང་། ཚོན་རྩིས་
བྱུགས་ཏེ་སོ་བཏང་ནས་རང་ཉིད་བསོད་སྙོམས་ལ་སོང་གི་བར་དུ། སྟོན་པ་གཙུག་
ལག་ཁང་གཟིགས་པའི་ཕྱིར་གཤེགས་པས་གཟིགས་ཏེ་རྨེད་ནས། མུ་སྟེགས་ཅན་
དག་འཕྱ་བར་འགྱུར་གྱིས་ཆོམས་ཤིག་ཅེས་གསུངས་ཏེ་བཅོམ་པ་དང་། དེ་འོངས་
པས་མཐོང་ནས་དྲིས་ཏེ་ཆོས་ཀྱི་རྒྱལ་པོས་བཤིགས་ན་ལེགས་སོ་ཞེས་སྨྲས་ནས་སླར་
ཤིང་ལས་བགྱི་བར་སེམས་ཏེ། ཤིང་སྲུང་གི་དྲུང་དུ་སོང་ནས། ཀྱེ་ནང་པར་རྒྱལ་

114
 སྟག་ལུང་སྡོམ་གསུམ་རྒྱས་པ་
པོས་ཤིང་གནང་གི་བྱིན་ཅིག །ལྷས་གནང་ན་ལེགས་ཀྱིས་བདེ་བར་བཞེས་ཤིག །
དེས་རྒྱལ་པོའི་ཁབ་རལ་གྲུམ་པ་བཅོས་པའི་ཤིང་སྦས་པ་དག་གཤགས་ཏེ་དྲངས་པ་
ན༑ རྒྱལ་པོ་འཁྲུགས་ཏེ་ཤིང་སྲུང་དང་དགེ་སློང་བཀུག་སྟེ་དྲིས་པ་ན། དགེ་སྦྱོང་
གིས་ལྷས་གནང་ངོ༌། །མ་དྲན་ནོ། དགོངས་པར་བགྱི་སྟེ། ལྷ་རྒྱལ་སྲིད་ལ་མངའ་
བརྙེས་པར་གྱུར་ནས་ངའི་མངའ་རིས་སུ་གཏོགས་པའི་དགེ་སློང་དང་། བྲམ་ཟེ་རང་
བཞིན་བཟང་བར་གྲགས་པ། རྩྭ་ཤིང་དང་ཆུ་མ་བྱིན་པར་སྤྱོད་པ་རྣམས་དེང་ཕྱིན་
ཆད་ཅི་བདེར་སྤྱོད་ཅིག །ཅེས་བསྒོའོ། །དེ་ངས་ཡོངས་སུ་མ་བཟུང་བ་ལ་བསམས་
ཏེ་ཏེ་སྨྲས་སོ། ། ལྷ་མ་བཟུང་བ་ལ་ཅི་ཞིག་བགྱིར་མཆི། རྒྱལ་པོ་ལྷག་པར་འཁྲུགས་
ནས་བསད་པར་རིགས་མོད། འོན་ཀྱང་སླན་ཆད་དེ་ལྟར་མ་བྱེད་ཅིག་ཅེས་ཟེར་
བས། ནོར་ཅན་གྱིས་ཚུལ་དེ་དགེ་སློང་རྣམས་ལ་སྨྲས་པ་བརྒྱུད་ནས་སྟོན་པས་
གསན་ཏེ། དགེ་འདུན་འདུས་པ་ན་རྨེད་དེ་བཅས་སོ། །
གཉིས་པ་ལྟུང་བ་རྣམ་པར་གཞག་པ་ནི། གཞི་བཅས་ལྡན་དགེ་སློང་གིས་
བརྐུའོ་སྙམ་པའི་བསམ་པས་ཀུན་ནས་བསླངས་བ་སྟེ་གཞན་བསམ་པ་དག་པ་ལ་མ་
བྱིན་ལེན་གྱི་ཉེས་པར་མི་འགྱུར་བས། འདི་ནི་ཡན་ལག་རྣམས་ཀྱི་གཙོ་བོ་ཡིན་པ་
དང་། མིས་ཡོངས་སུ་བཟུང་བའི་རྫས་སུ་འདུ་ཤེས་བཞིན་དུ་རང་ལས་གཞན་པའི་
ནོར་ཡིན་ངེས་པ་ཡུལ་དེ་ཉིད་དང་། དུས་དེ་ཉིད་དུ་རིན་ཐང་ཚང་བ་ཞིག་སྟེ། རིན་
ཐང་གི་སྐབས་སུ་འདྲ་མིན་མང་ཡང་། གོ་བདེར་བསྙད་ན། སྟོན་པ་བཞུགས་པའི་
ཚེ་མཱ་ཤ་ཀ་ཉི་ཤུ་ལ་ཀརྨ་པ་ཎར་བྱེད། དེ་ལ་མགྲོན་བུ་ཉི་ཤུའི་རིན་ཐང་གི་མིང་ལ་ཀ་
ཀ་ནིའམ་བོཎྜི་ཀར་གྲགས་ལ། དེ་བཞི་ལ་མཱ་ཤ་ཀ་གཅིག་སྟེ་མགྲོན་བུ་བརྒྱད་ཅུའི་

115
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
རིན་ཐང་གི་མིང་ངོ༌། ། མ་ཤཱ་ཀ་བཅུ་གཉིས་དང་། བཅུ་དྲུག་དང་། ཉི་ཤུ་དང་།
བཞི་བཅུ་ལ་དུས་ཀྱི་དབང་གིས་ཀརླུ་པ་ཎར་བྱེད་པའི་བཞི་ཆ་ལ་རིན་ཐང་ཚང་བར་
ཉེ་
འགྱུར་ཏེ། དེས་ན་བཅུ་གཉིས་ཀྱི་ཚེ་མཱ་ཤ་ཀ་གསུམ་དང་། བཅུ་དྲུག་ལ་བཞི། ཉི་
ཤུ་ལ་ལྔ་དང་། བཞི་བཅུ་ལ་བཅུས་ཚང་བའོ། །འོ་ན་ལག་ཡོད་ཅི་ཙམ་ལ་བརྩི་ན།
སློབ་དཔོན་ཡོན་ཏན་འོད་བཞུགས་པའི་དུས་ན། མ་ཤྭ་བཅུ་དྲུག་ལ་ཀརླུ་པ་ཎར་བྱེད་
ལ༑ མ་ཤ་ཀ་ལ་སེ་བ་བརྒྱད། དེ་བཞིས་རྒྱ་གར་ནས་གསེར་ཞོ་རེ་ལོངས། བོད་
ཀྱི་སེ་བ་སུམ་ཅུ་སོ་གཉིས། དེ་བས་ཡུལ་སོ་སོའི་ཞོ་ལ་ངེས་པ་མེད་པ་བཞིན
དུ། ཀརྨ་པ་ཎར་འགྱུར་བ་ཡང་འདྲ་ལ། དེའི་བཞི་ཆ་བཤད་པ་མཐུན་པ་བཞིན།
ཡུལ་གང་ཡིན་པའི་གསེར་ཞོར་ལོངས་ན་ཡུལ་དེ་ཉིད་ཀྱི་རིན་ཐང་ལོངས་ལ།
གསེར་ཞོའི་རིན་ཡང་སྐྱེ་འབྲི་འབྱུང་བས། དུས་དེའི་ཞོའི་རིན་ལ་གང་སྣང་བ་དེ་ཁོ་ན་
བཞིན་ཤེས་པར་བྱ་ལ། དེ་ལྟ་བུ་ཕ་རོལ་གྱིས་མ་བྱིན་པ་སྟེ་གཞིའི་ཡན་ལག་
ལྔ། བསམ་པའི་ཡན་ལག་བརྐུ་སེམས་དང་། མིའི་རྫས་སུ་འདུ་ཤེས་པ་དང༌།
བདག་ཉིད་ཀྱི་ཆེད་དུ་ཡིན་པ་གསུམ་གྱིས། གང་བརྐུ་བའི་སྦྱོར་བ་གཅིག་པོ་དེ་ཁོ་
ལ་རིན་ཐང་ཚང་བ་ཞིག་བདག་ཉིད་ཀྱིས་རྐུ་བར་བྱེད་པ་དང་། བདག་ཉིད་ཀྱིས་རྐུར་
འཇུག་པ་དང་། བདག་ཉིད་ཀྱིས་གནས་ནས་གནས་སུ་དཔོག་པར་བྱེད་པ་དང་།
བྱིན་གྱིས་བརླབས་ནས་རྐུ་བར་བྱེད་པ་དང་། བྱིན་གྱིས་བརླབས་ནས་རྐུར་འཇུག་པ་
དང་། བྱིན་གྱིས་བརླབས་ནས་གནས་ནས་གནས་སུ་དཔོག་པར་བྱེད་པ་དང་། བང་
ཆེན་གྱིས་རྐུ་བར་བྱེད་པ་དང་། དེས་སྐུར་འཇུག་པ་དང་། བང་ཆེན་གྱིས་གནས
ནས་གནས་སུ་དཔོག་པར་བྱེད་པ་སྟེ་དགུའམ། མཐུས་བརྐུ་བ་དང་། འདྲིད་པས་

116
 སྟག་ལུང་སྡོམ་གསུམ་རྒྱས་པ་
བརྐུ་བ་དང་། གདམས་པས་བརྐུ་བ་དང་། སླར་སྦྱིན་པར་བརྐུ་བ་དང་། འཇོམས་
པས་བརྐུ་བ་དང་། ཆོས་བརྐུ་བ་དང་དྲུག་གི་ཐ་མ་མ་གཏོགས་པ་གང་རུང་བས་
བརྐུས་སམ། རྐུར་བཅུག་གམ། བརྩད་པས་ཀྱང་རུང་སྟེ། རིན་ཐང་ཚང་བའི་
དངོས་པོ་གང་ཡང་རུང་བ་དེ་ཐོབ་པ་ན་དངོས་གཞི། རྐུ་སེམས་ལས་གཞན་པའི་
ཡན་ལག་ལྷག་མ་གང་མ་ཚང་ནའང་སྦོམ་པོར་འགྱུར་ལ། བརྐུ་བྱའི་དངོས་པོ་ལ་
མཚམས་ནང་དེ་ཉིད་དུ་ནོམ་ཉུག་རེག་པ་སོགས་དང་། བཟང་པོ་འདོད་པའི་ཕྱིར་
གདམས་པ་དང་། རྟ་དང་ཁྱི་སོགས་ཟས་ཀྱིས་བྲིད་དེ་བཀྲི་བ་བརྐུ་བའི་ལུས་ཀྱི་རྣམ་
འགྱུར་ལ་ཞུགས་པ། དེའི་ཆེད་དུ་གོམ་པ་འདོར་བ་གཡར་བ་དང་སྐྱེས་པ་ལ་བསྙོན་
པ༑ རྒྱ་བཀྲོལ་བ། སྤོས་ཏེ་བསྙོན་པ། ཤགས་ཀྱིས་ཕ་རོལ་པོ་སྦྱར་མེད་པར་
བགྱིས་པ། ཕ་རོལ་པོའི་ཞིང་ལས་རང་གི་ཞིང་ལེགས་པར་བྱ་བའི་སེམས་ཀྱིས་ཆུ་
བསྒྱུར་བ། ཆ་ཤས་ཐོབ་པའི་ཕྱིར་རྐུན་པོ་ལ་ལམ་སྟོན་ཅིང་བརྒྱགས་སྤྲེང་བ།
འཕགས་ཡུལ་ལྟ་བུར་རབ་བྱུང་གིས་མི་དགོས་ཀྱང་། བོད་དུ་ཆོས་ལྡན་གྱི་ཁྲིམས་
མེད་པས། ཤོ་གམ་མི་འཇལ་བ་དང་། གཞན་ཤོ་གམ་འཇལ་དགོས་པའི་རྫས་
འདའ་བར་བྱེད་པ་སོགས་སྦྱོར་སྦོམ་ཡིན་ལ། རིན་ཐང་མ་ཚང་བའམ། བདག་མེད་
ཀྱི་གཏེར་དང་། རང་གི་ཡིན་པ་དང་། གཞན་གྱིས་གཞན་ལ་བསྐུར་བ་གཉིས་ཀས་
བདག་གིར་མ་བྱས་པ་དང་། ལྷག་མེད་མྱང་འདས་ཀྱི་དཀོར། དུར་ཁྲོད་པའི་
རྫས། བྱང་གི་སྒྲ་མི་སྙན་པའི་ནོར། གཞན་དོན་དུ་བརྐུ་བ། གཞན་གྱི་རྫས་ཆུད་
གསན་པ། སྔགས་ཀྱི་མཐུས་ལྡུམ་ར་སྐེམ་པ་ཞིང་ལ་སེར་བ་བཏོན་པ། གཡར་བ་
མ་དྲིས་པར་ལོངས་སྤྱོད་པ། བདག་མེད་ལ་བདག་ཡོད་དུ་འདུ་ཤེས་པས་བརྐུ་པ་

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་117
སོགས་སྦོམ་པོ། ལུས་ངག་ཏུ་མ་ཐོན་པའི་བསམ་པ་ཁོ་ན་བསྡམ་བྱའི་ཉེས་བྱས་ཏེ་
སྦྱོར་བའི་སྦྱོར་
ར་བབ། ལུས་ངག་ཏུ་ཐོན་ནས་རེག་པ་སོགས་ཀྱི་བར་བཤགས་བྱའི་ཉེས་
བྱས། བརྐུ་བའི་ཆེད་དུ་གྲུ་ཕུར་པ་ལས་བཀྲོལ་བ། མཆོད་པའི་དོན་དུ་རིང་བསྲེལ་
སོགས་བརྐུ་བ། གྲངས་རྩིས་སོགས་བསྣོར་ཏེ་རང་མང་དུ་འཇུག་པ། མཚན་མ་
གནས་སྤོས་པ། ཕྱིས་པ། ལོངས་ཞེས་མ་བསྒོས་པར་ལེན་པ། གཞན་ལ་ཤོ་གམ་
དང་གླ་སྟེར་བའི་གེགས་བྱེད་པ། ལོག་པའི་ལམ་སྟོན་པ། སྙིང་རྗེས་རྔོན་པས་
བཟུང་བའི་རི་དྭགས་བཀྲོལ་བ་སོགས་ཉེས་བྱས་སོ། །མང་པོས་ཐུན་མོང་དུ་བརྐུས་
ན་རང་གི་ཤས་ཇི་ཙམ་ཐོབ་པར་རིན་ཐང་བརྩི་ཞིང་། སྐྱེ་བོ་མང་པོའི་ཐུན་མོང་གི་
དངོས་པོ་རྐུ་བར་བྱེད་ན་བདག་པོ་ཇི་སྙེད་པ་དེ་རེ་རེའི་སྐལ་པ་ལ་རིན་ཐང་ལོངས་ན་
མཐར་འགྱུར་རོ། །
བསླབ་བྱ་ནི། གཞན་གྱི་སྤྱོད་པ་བརྟོལ་བ་དང་། གནས་མ་ཡིན་པ་ལ་ཡིད་
གཅུགས་སུ་བྱེད་པ་དང་། ལག་པོད་དང་བསོད་སྙོམས་ཀྱི་བློས་མ་ཡིན་པར་གླ་རྔན་
ཙམ་གྱི་ཆེད་དུ་གཞན་གྱི་ལས་བྱེད་པ་དང་། བརྐུ་སེམས་མེད་ཀྱང་གཞན་གྱིས་
ལྷུངས་པ་བླངས་ཏེ་ཡུན་རིང་དུ་འཛིན་པ་དང་། བདག་པོ་གང་ཡིན་མ་ཤེས་པའི་རྫས་
དགེ་བསྐོས་ལ་མ་གཏད་པ་དང༌། ནད་པས་མ་གནང་བར་སྨན་བླངས་པ། རང་
དབང་ཡང་གཞན་གྱིས་བདག་ཏུ་བཟུང་བའི་ནོར་དེ་མ་གནང་བར་བདག་གིར་བྱས་
པ༑ རྐུན་པོས་ཁྱེར་བའི་ཆོས་གོས་སོགས་རང་གི་བློས་མ་བཏང་ཡང་། ཆོས་
བཤད་པའམ། རིན་མ་བྱིན་པར་ནན་གྱིས་བླངས་པ། མམགྲོན་དུ་མ་བོས་པར་ཟས་ཟ་
བ་གཞན་གྱིས་བོར་བ་ལེན་པའི་ཚེ། གཞན་གྱིས་བདག་ཏུ་བཟུང་མ་བཟུང་མ་

118
 སྟག་ལུང་སྡོམ་གསུམ་རྒྱས་པ་
བརྟགས་པར་བླངས་པ། མ་རྨས་པའི་རོ་ལས་གོས་ལེན་པ། བྱ་ཚང་བཤིག་པ་
ཆོམ་རྐུན་པར་གྲགས་པས་ཕུལ་བ་བླངས་པ་དེ་ཁ་དོག་བསྒྱུར་བ་སོགས་མ་བྱས་པར
གནང་བ་ཧྥེ་བ། རྔོན་པས་གཙེས་པའི་རི་དྭགས་གནས་ཁང་དུ་ཞུགས་པ་ཤི་བའི་རོ་
རྔོན་པ་ལ་མི་སྦྱིན་པ་སོགས་མི་བྱ་བར་འཆད་དོ། །
གསུམ་པ་མི་གསོད་པའི་ཕམ་པ་ལ། གླེང་གཞི་དང་། ལྟུང་བ་རྣམ་པར་
གཞག་པ་གཉིས་ཀྱི་དང་པོ་ནི། སྟོན་པ་ཡུལ་སྤོང་བྱེད་ཀྱི་ཆུ་ཀླུང་ཡིད་འོང་ལྡན་གྱི་
འགྲམ་སྒྲོན་ཤིང་གི་ཚལ་གསེབ་ན་བཞུགས་ཚེ། དགེ་སློང་རྣམས་ལ་མི་སྡུག་པ་
སྒོམས་ཤིག་པར་གདམས་ཏེ། དེ་དེ་དག་གིས་ཀྱང་ཉམས་སུ་བླངས་པས། ལུས་
ཀྱིས་སྒྱིད་ལུག་པར་གྱུར་ནས་མཚོན་བསྣུན་པ་སོགས་བྱེད་དོ། །རི་དྭགས་བཟློག་
གིས་དགེ་སྦྱོང་སྦེད་ལ་ཚུར་ཤོག །ཁོ་བོ་སྲོག་དང་ཕྲོལ་ཅིག །དེས་བསད་དེ་ཁྲག་
གིས་བགོས་པའི་གྲི་ཆུ་ཀླུང་ཡིད་འོང་ལྡན་ལ་བཀྲུར་ཕྱིན་པ་བདུད་རིགས་ཀྱི་ལྷས་
བསྐུལ་བས་རྐྱེན་བྱས་ཏེ། སྡིག་ལྟ་སྐྱེས་ནས་མ་བསྒྲལ་བ་བསྒྲལ་བར་བྱ་བ་གང་
ཡིན་ཞེས་སྨྲས་ཚེ། དགེ་སློང་དག་གིས་བདག་ཡིན་གྱི་སྒྲོལ་ཅིག་ཟེར་ནས་དྲུག་ཅུའི་
བར་གསད་དོ། །གསོ་སྦྱོང་གི་དགེ་སློང་ཉུང་བའི་རྒྱུ་མཁྱེན་བཞིན་དུ་རྨེད་དེ་ཇི་ལྟར་
གྱུར་པ་ཞུས་པས་བསླབ་པ་བཅས་སོ། །
འདི་ལ་གཞིའི་ཡན་ལག་བསད་པར་བྱ་བ་ངེས་པར་མིའི་འགྲོ་བ་པ་ཡིན
ཞིང་། རང་ལས་གཞན་པ་ལ་དེར་འདུ་ཤེས་པ་མ་འཁྲུལ་བས། སྦྱོར་བ་དུག་མཚོན་
མཐུ་ལ་སོགས་པས་བགྱིས་སམ། སབགྱི་
ད་དུ་བཅུག་ཀྱང་ ང་སྟེ། དེའི་ཚེའམ་དེའི་
རྐྱེན་གྱིས་ཡུན་རིང་ལོན་ནས་ཤི་ནའང་ནམ་དེ་འཚོ་བ་དང་བྲལ་བ་ན་དངོས་གཞིར་

119
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
འགྱུར་ལ། དེ་ལས་ཡན་ལག་གང་རུང་མ་ཚང་ན་སྦོམ་པོའོ། །གསོད་པའི་སྦྱོར་བ་
བརྩམས་ནས་སྲོག་དང་བྲལ་བའི་མདུན་རོལ་ཚུན་དུ་སྦྱོར་བའི་སྦོམ་པོ། དུད་འགྲོ་མ་
ཡིན་པའི་མི་མ་ཡིན་པ་གསོད་པ། མ་ལ་བཀུ་མཉེ་བྱས་པ་ལྟ་བུའི་རྐྱེན་གྱིས་མངལ་
གྱི་སེམས་ཅན་མ་བསམས་པར་ཤི་བ། གཞན་ཡང་ནོར་ཏེ་བསད་པར་བསམ་པ་
མིན་ཀྱང་བཀུམ་པ། སྦྱོར་བ་བྱས་ཏེ་མ་ཤི་གོང་དུ་འདུན་པ་ལོག་པ། གསོད་སེམས་
མེད་ཀྱང་ལག་པ་སོགས་གཅོད་པ། མི་ཡོད་པར་ཤེས་བཞིན་དུ་ཁྱད་དུ་བསད་དེ་
ནགས་ལ་མེ་འགྱེད་པ། མིའི་འགྲོ་བ་པ་འཚོང་བ། རྐུན་མ་སོགས་བཟུང་ནས་རྒྱལ་
པོའི་ཁྲིམས་རར་འབུལ་བ། ནད་པས་དེ་ལྟར་བགྱིས་ན་ཁོ་བོ་འཆི་བར་འགྱུར་རོ་
ཞེས་བརྗོད་ཀྱང་མི་ཉན་པར་བསྐྱོད་པ་སོགས་བྱེད་པ། ཤི་བ་བླའོ་སྙམ་པའི་སེམས་
ཀྱིས་ནད་པའི་ནད་གཡོག་མི་བྱེད་པ། ནད་པ་ལ་སྨན་དང་ཟས་མི་འཕྲོད་པར་སྟེར་ར་
བ༑ འབྲས་མ་སྨིན་པ་མཚོན་གྱིས་རྟོལ་བ། གཞན་བཙོན་དུ་འཇུག་པ། སྒོ་བར་དུ་
འཚིར་བ། ཐག་པས་འཁྱིག་པ་སོགས་ཀྱིས་སྡུག་བསྔལ་བར་བྱེད་པ་ན་སྦོམ་
པོའོ། །གསོད་སེམས་སྐྱེས་ནས་ལུས་ངག་ཏུ་མ་ཐོན་པའི་བར་སྦྱོར་བའི་སྦྱོར་བ་སྟེ་
བསྡམ་བྱ་དང་། ཐོན་ནས་སྦྱོར་བ་དངོས་གཞིར་ཐུག་གི་བར་བཤགས་བྱའི་ཉེས་བྱས་
སོ། །
བསླབ་བྱ་ནི། ནད་པ་འཆི་ཁ་མ་ལ་སེམས་དང་མཐུན་པའི་གཏམ་མི་སྨྲ་བ་
དང་། མཁས་པ་ཡོད་བཞིན་དུ་བག་མེད་པའི་སྐྱེ་བོ་ནད་གཡོག་ཏུ་འཇོག་པ།
མནར་ཡ ཡུན་རིང་བས་
པ་སུནན་པའི་ནད་པའི་དྲུང་དུ་དུག་དང་ང་མཚོན་སོགས་འཇོག་པ་དང་།
དེ་དག་ཟ་བ་དང་འདེབས་པ་སོགས་བྱེད་པ་མི་ཟློག་པ། གཞན་གྱི་དངོས་པོ་ཕྲ་

120
 སྟག་ལུང་སྡོམ་གསུམ་རྒྱས་པ་
རགས་རང་ཉིད་དབང་བར་འདོད་པས་དེ་འཆི་བར་སྨོན་པ། བྱ་བ་མ་ཡིན་པ་བྱེད་པ་
ལ་རྗེས་སུ་ཡི་རང་བ། སྨན་པ་ལ་མ་དྲིས་པར་སྨན་བྱིན་པ། ཁུར་ལྕི་བ་འདེགས་
གྲོགས་མི་བྱེད་པ། མ་བརྟགས་པར་སོ་ཕག་སོགས་འཕང་བ། རྒན་པོ། ནད་པ།
ངལ་ཆད་སོགས་ཀྱི་གྲོགས་མི་བྱེད་ཀྱི་སྟེང་དུ་འཕུལ་རྡེག་བྱེད་པ། གསད་བྱ་ཕ་རོལ་
གྱིས་མ་མཐོང་བ་སྟོན་པ། ཐོགས་པ་བསལ་བ་སོགས་ཀྱི་ཕྱིར་ཧ་ཅང་བསྣུན་ཆེས་
པ༑ ཤེས་བཞིན་མེད་པར་གསང་སྔགས་ཀྱི་ཐལ་ལྕག་བྱེད་པ། མི་ལྟ་བར་ཆབ་
སོགས་བསྒྲིལ་བ། ཕྱོགས་ཉུང་ངུས་ཁུར་ལྕི་བ་འདེགས་པ་ལ་བཏུབ་པར་ཁས་འཆེ་
བ༑ སྤྱིའུ་ཚུགས་སུ་འགྲོ་བ། མི་ཤེས་བཞིན་དུ་སྨན་དཔྱད་བྱེད་པ། བྲོ་འཚལ་བ་
དབང་མེད་དུ་ལམ་ལ་འཁྲིད་པ་སོགས་ཉེས་བྱས་སུ་འཆད་དོ། །
བཞི་པ་བརྫུན་སྨྲའི་ཕམ་པ་ལ། གླེང་གཞི་དང་། ལྟུང་བ་རྣམ་པར་གཞག་
པ་གཉིས། དང་པོ་ནི། སྟོན་པ་ཡངས་པ་ཅན་གྱི་སྤྲེའུའི་རྫིང་གི་འགྲམ་ན་བཞུགས་
པའི་ཚེ། ཆུ་སྲིན་ཉའི་རིགས་མགོ་བོ་བཅོ་བརྒྱད། མིག་སུམ་ཅུ་སོ་དྲུག་པ་ཞིག་ཉ་
པའི་རྒྱས་ཟིན་ཏེ་སྐམ་ལ་ཕྱུང་བ་འདུལ་བའི་ཕྱིར་འཁོར་བཅས་གཤེགས་ཏེ། ཉས་སྐྱེ་
བ་དྲན་ཞིང་མིའི་སྐད་དུ་སྨྲ་ཤེས་པར་བྱིན་གྱིས་བརླབས་ཤིང་རྨེད་དེ། སྔོན་གང་དུ་
སྐྱེས་པ་མི་དགེ་བའི་བཤེས་གཉེན་གྱིས་ཟིན་པ། སྒོ་གསུམ་གྱིས་ཉེས་སྤྱོད་བགྱིད་
པ། ཕྱི་མར་དམྱལ་བབར་སྐྱེ་བ་་སོགས་ཞུསས་ཏེ། སྟོན་པ་ལ་དད་པར་བགྱིས་ཤིང་།
སྟོན་པས་ཀྱང་དེ་ལ་ཚིག་གསུམ་གྱི་ཆོས་བསྟན་ཏེ། ལས་ཀྱི་རྒྱུ་བ་གསུངས་པས་
བསྐུལ་ཏེ། ཉ་པ་ལྔ་བརྒྱ་ཚུར་ཤོག་གི་བསྙེན་རྫོགས་མཛད་དོ། །དེའི་ཚེ་སྟོན་པ་ཤིང་
ཤ་པའི་ཚལ་དུ་བཞུགས་ཚེ། མུ་གེ་ཉམ་ང་བ་བྱུང་ནས། སྟོན་ད་པས་ཁྱེད་རྣམས་

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་121
འགྲོགས་བཤེས་ལ་བསྟེན་ནས་དབྱར་གནས་པར་གྱིས་ཤིག །ཅེས་བཀའ་བསྩལ་
པས། ཉ་པ་ལྔ་བརྒྱ་པོ་ཡང་རང་ཡུལ་གྱི་གཉེན་འཁོར་དུ་སྤྱིལ་བུ་བྱས་ནས་འཁོད་
དོ། །ཉེ་དུ་དག་གིས་ཁྱེད་ནི་རྙེད་པ་ལེགས་པར་རྙེད་དེ་དགེ་སློང་འདི་ནི་མི་རྟག་
པའི་འདུ་ཤེས་དང་བྱ་བ་ནས། གཉི་གའི་ཆ་ལས་རྣམ་པར་གྲོལ་བ་ཡིན་ནོ། །ཞེས་
བསྒྲགས་པས། ཁྱེད་ཀྱིས་ཐོབ་བམ་ཐོབ་བོ། །འཇིག་རྟེན་ནི་ཡོན་ཏན་ལ་དགའ་བས་
བུ་ལའང་སྟེར་མི་ཕོད་པ་དག་དེ་རྣམས་ལ་བྱིན་ནོ། །དབྱར་གནས་ཐོན་ནས་དགེ་སློང་
ཐམས་ཅད་སྟོན་པའི་དྲུང་དུ་ཕྱིན་ཚེ། བསོད་སྙོམས་ཀྱིས་བྲེལ་ལམ་མ་བྲེལ་ཞེས་
ཀུན་དགའ་བོས་དྲིས་པ། གཞན་རྣམས་བསོད་སྙོམས་ཀྱིས་བྲེལ་བས་རིད་པར་གྱུར་
ཏོ་ཞེས་ཟེར་ཡང་། ལྔ་བརྒྱ་པོ་དེ་དག་དང་མི་འདྲ་བས་རྒྱུ་དྲིས་ཤིང་། ཡོན་ཏན་མེད་
བཞིན་དུ་བསྒྲགས་ཚུལ་བཤད་དེ། སྟོན་པ་ལ་ཞུས་པས་བསླབ་པ་བཅས་སོ། །
གཉིས་པ་ལྟུང་བ་རྣམ་པར་གཞག་པ་ནི། གཞིའི་ཡན་ལག་ཕ་རོལ་པོ་སྨྲ
ཤེས་ཤིང་དོན་གོ་བའི་མི་ཡིན་པ། ཤེས་པ་རང་བཞིན་དུ་གནས་པ། མ་ནིང་དང་
མཚན་གཉིས་མ་ཡིན་པ་སྟེ་ཐ་སྙད་ལྔ་དང་ལྡན་པ་ལ། བསམ་པའི་ཡན་ལག་བླ་མ་
བརྗོད་པའི་བློས་ཀུན་ནས་བསླངས་ཏེ། སྦྱོར་བ་སྨྲས་ས་པ་ལ་རང་ཉིད་ཀྱིས་ཐོབ་པར་སྨྲ་
བའི་མི་ཆོས་བླ་མ་དང་མི་ལྡན་པའི་དགེ་སློང་ཞིག་གིས་མི་རྟག་པ་དང་། མི་སྡུག་པ་
ལ་སོགས་པའི་འདུ་ཤེས་ཉི་ཤུ་དང་། བསམ་གཏན་རྣམས་དང༌། ཚད་མེད་པ་
རྣམས་དང་། གཟུགས་མེད་པ་རྣམས་དང་། མངོན་ཤེས་དྲུག་དང་། དགེ་སྦྱོང་
ཚུལ་གྱི་འབྲས་བུ་བཞི་ཐོབ་པ་དང་། ལྷ་དང་། ཀླུ་དང་། གནོད་སྦྱིན་དང་། དྲི་ཟ་
དང༌། མིའ མ་ཅི་དང་། ལྟོ་འཕྱེ་ཆེན་པོ་སོགས་ལ་བལྟ་བ་དང༌། སྒྲ་ཐོས་པ་དང་།

122
 སྟག་ལུང་སྡོམ་གསུམ་རྒྱས་པ་
ལྷན་ཅིག་གཏམ་འདྲི་བ་དང་། ཕེབས་པར་སྨྲ་བ་དང་། ཀུན་དགའ་བ་དང་། རྟག་
ཏུ་ཡང་ལྷན་ཅིག་གནས་པར་བྱེད་དེ། ཞེས་སོགས་ཟག་པ་དང་བཅས་པ་དང་།
ཟག་པ་མེད་པའི་ཡོན་ཏན་ཐོབ་པའི་ཚུལ་བརྗོད་པར་བྱ་བ་རྣམ་པ་དུ་མས་བརྗོད་པར་
བྱས་པས་ཕ་རོལ་གྱིས་དོན་གོ་ན་དངོས་གཞིའོ། །དེ་ཡང་འདུ་ཤེས་བསྒྱུར་ཏེ་བདག་
ཉིད་མིའི་ཆོས་བླ་མ་དང་ལྡན་པར་སྨྲ་བའི་ཕྱིར་སྦྱོར་བ་བརྩམས་ཏེ་དངོས་གཞི་ལ་མ་
ཐུག་གི་བར་སྦྱོར་བའི་སྦོམ་པོ། དེ་ཡང་ཡོན་ཏན་རང་ལ་ཡོད་པར་གཞན་གྱིས་གོ་
འདོད་པའི་བསམ་པས་གཞན་ལ་སྦྱོར་བའི་ཟོལ་གྱིས་སྨྲ་བ་དང་། འདོད་སེམས་
G
 ཀྱིས་བསྡུས་པའི་ཐོས་བསམ་གྱི་ཤེས་རབ་ཀྱིས་ཉོན་མོངས་པ་མགོ་ནོན་ཙམ་བདག་
ལ་ཡོད་ཅེས་དང་། ཕྱག་དར་ཁྲོད་ཀྱི་འདྲེ་མཐོང་ངོ་ཞེས་པ་ལྟ་བུ་དང་། རང་ལ་
བབསམས་ནས་དགེ་སློང་འགའ་ཞིག་ལྷ་རྣམས་ཀྱི་སྒྲ་ཐོས་པ་སོགས་གནས་འདིར་
ཡོད་དོ་ཞེས་དང༌། རྒྱ་ལམ་དུ་འདུག་ནས་ལམ་ལ་གནས་པ་ཡིན་ནོ་ཟེར་བ་དང་།
ཆུའི་རྒྱུན་ལ་ཞུགས་ནས་རྒྱུན་ཞུགས་དང་། ཤིང་འབྲས་བཟུང་ནས་འབྲས་བུ་ཐོབ་བོ་
ཞེས་སྨྲ་བ་དང་། ཁྱེད་དགྲ་བཅོམ་པ་ཡིན་ན་བདག་གིས་བསོད་སྙོམས་བཞེས་ཤིག་
ཅེས་སམ། ཉིད་དགྲ་བཅོམ་པའོ་ཟེར་བ་མི་སྨྲ་བས་དང་དུ་ལེན་པ། ཁྱིམ་བདག་ག
གེ་མོ་ཞིག་དགྲ་བཅོམ་པའི་ཡིན་ཏེ། དེ་ནི་ངའི་ཡང་ཡིན་ནོ་ཞེས་སྨྲ་བ་སོགས་སྦོམ་
པོའོ། ། སྤྱིར་བརྫུན་སྨྲ་བའི་ཕམ་པ་ནི། ངག་མཚན་ཉིད་ལྔ་ལྡན་གྱིས་སྨྲ་བ་ཁོ་ན་ལ་
ལྟོས་ཀྱི། ཡིད་ཀྱིས་བསམ་པ་ཙམ་ལ་ནི་ཉེས་པ་མེད་ཅིང་། ངག་མཚན་ཉིད་ལྔ་
ལྡན་ནི། ངག་ཡིན་པ། རང་གི་ཡིན་པ། བདག་ཉིད་དང་འབྲེལ་བ། མ་ནོར་བ།
གསལ་པོར་སྨྲ་བ་རྣམས་སོ། །སྨྲ་འདོད་ནས་ངག་ཏུ་མ་ཐོན་གྱི་བར་བསྡམ་བྱ། ཐོན་

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་123
ནས་ཕ་རོལ་གྱིས་དོན་གཙང་མར་གོ་ཙམ་གྱི་བར་བཤགས་བྱའི་ཉེས་བྱས་སོ། །
བསླབ་བྱ་ནི། མ་བསམས་པར་ལུང་བསྟན་པར་མི་བྱ་བ་སོགས་སོ། །དེ་
ལྟར་མི་ཚངས་པར་སྤྱོད་པ་དང་། མ་བྱིན་པར་ལེན་པ་དང་། སྲོག་གཅོད་པ་དང་།
རྫུན་དུ་སྨྲ་བ་སྟེ། བཞི་པོ་འདི་ལ་ཕས་ཕམ་པའི་ལྟུང་བའི་སྡེ་ཞེས་བྱ་སྟེ། ཕས་ཞེས་
པ་ནི་ཕ་རོལ་གཉེན་པོའི་ཆུ་ལོན། ཕམ་པར་བྱེད་པ་ནི་སྤང་བྱ་དེ་སྤྱད་པའི་ཟིལ་གྱིས་
མནན་པས་གཉེན་པོ་ཕམ་པར་གྱུར་པ་ན་ཕས་ཕམ་པའོ། །
གཉིས་པ་དགེ་འདུན་ལྷག་མའི་སྡེ་ལ་བཅུ་གསུམ་གྱི་དང་པོ། འབྱིན་པའི་
དགེ་འདུན་ལྷག་མ་ལ་གཉིས། གླེང་གཞི་དང་། ལྟུང་བ་རྣམ་པར་གཞག་པའོ། །
དང་པོ་ནི། སྟོན་པ་མཉན་ཡོད་ན་བཞུགས་པའི་ཚེ། དྲུག་སྡེའི་འཆར་ཀ་ནག་པོ་
འདོད་ཆགས་ཀྱིས་དཀྲིས་པ་ན་རང་གི་ཡན་ལག་ལས་ཁུ་བ་འབྱིན་ནོ། །དགེ་སློང་
དག་གིས་འཆར་ཀ་ལ་ཁྱོད་བདེ་བ་ལ་རེག་པར་གནས་སམ། གནས་ཏེ་འདི་ལྟར་
བྱའོ་གསོལ་པས། ཁྱོད་སྦྲུལ་དུག་མྱུར་དུ་ཁྱབ་པར་བྱེད་པ་བཟུང་བ་བླ་ཡིས། དེ་དེ་
ལྟ་མ་ཡིན་ནོ་ཞེས་གསུངས་ནས་ལྷག་མར་བཅས་སོ། །
གཉིས་པ་ནི། འདི་ལ་གཞིའི་ཡན་ལག་བསྟེན་པར་བྱ་བ་སེམས་ཅན་དུ་
བགྲང་དུ་རུང་བའི་མགོ་དང༌། སྣ་དང་། རྣ་བ་དང་། མགུལ་པའི་བར་དང་།
རྩིབས་ལོགས་དང་། རྒྱབ་དང་། བྲང་དང་། གཉེར་མ་དང་། སྐུའི་གསེབ་དང་།
ལག་པ་དང་། ཕྲག་པ་དང་། དཔུང་པ་དང་། དཔུང་བའི་བར་དང་། སྐེད་པ་
དང་། བརླ་དང་། རྐང་པ་དང་། སྐྱིད་པ་དང་། སྐྱིད་པའི་བར་ལ་སོགས་པའི་
གནས་སུ། བསྟེན་པར་བྱེད་པ་ཕོའི་དབང་པོས། བསམ་པའི་ཡན་ལག་ཁུ་བ་འབྱིན་

124
 སྟག་ལུང་སྡོམ་གསུམ་རྒྱས་པ་
འདོད་ཀྱིས་ཀུན་ནས་བསླངས་ཏེ། སྦྱོར་བའི་ཡན་ལག་རེག་པ་དང་། བརྩལ་བ་
དང༌། མཐར་ཐུག་པའི་ཡན་ལག་རང་གི་ཁུ་བ་གནས་ནས་ཕྱུང་བ་སྟེ། ཡན་ལག་
ཐམས་ཅད་ཚང་ན་ཁུ་བ་འབྱིན་པའི་ལྷག་མའི་ལྟུང་བརབར་འགྱུར་རོ། །དབྱུང་བའི་ཕྱིར་
ཞུགས་པ་ནས་དངོས་གཞི་ལ་ཐུག་པའི་བར་སྦྱོར་བའི་སྦོམ་པོ། ལུ་བ་དང་། འཕྱིང་
བ་དང་། དྲེའུ་རྔོག་དང༌། སྔས་ནང་ཚངས་ཅན་དང༌། ཁྲི་དང་ཁྲིའུ་དང་། སྟན་
ནང་ཚངས་ཅན་དང་། ཁྲིའི་གསེབ་དང་། བུམ་བུ་དང་། བུམ་པ་དང་། བུམ་པའི་
བར་དང༌། བྱ་མ་བུམ་དང་། ཆོལ་ཟངས་དང་། རྡོ་བ་དང་། སྐྱང་ནུལ་དང་།
སྐྱང་ནུལ་གྱི་བར་དང༌། སྒོ་གཏན་དང༌། ཤའི་དུམ་བུ་ལ་སོགས་ལ་འབྱིན་པ།
སྦུབས་སུ་འོངས་ཟིན་པ་ཕྱུང་བ། གཞལ་བའི་ཕྱིར་དབང་པོ་ལ་རེག་པ། སྦྱོར་བ་
མེད་པར་ཕྱུང་བའི་རོ་མྱང་བ་དང་། ཉེད་པ་དང་འཚིར་བ་ལ་བརྟེན་ནས་ལས་རུང་
གྱུར་པའི་དབང་པོ་ལ་ནོམ་པ། འབྱིན་པའི་ཕྱིར་སྨན་ཟ་ཞིང་སྔགས་བཟླ་བ། ཐིག་
གུས་འཆིང་བ། སེམས་ཅན་བགྲང་མི་རུང་བས་འབྱིན་པ། རྨ་འཚིར་ཏེ་མཐེ་བོང་
འཛུད་པ་དང་། དབང་པོ་འཛིན་པ་ཙམ་ལས་བྱུང་བ་སྦོམ་པོ། དབྱུང་སེམས་སྐྱེས་
ནས་ལུས་ངག་ཏུ་མ་ཐོན་བར་བསྡམ་བྱ་སྟེ་སྦྱོར་བའི་ཉེས་བྱས། ཐོན་ནས་སྦྱོར་བ་
དངོས་ལ་ཐུག་གི་བར་བཤགས་བྱའི་ཉེས་བྱས། རྨི་ལམ་དུ་ཕྱུང་བ། གྲང་བའི་ནད་
ཀྱིས་འཛག་པ། སྔོན་གྱི་ཆུང་མས་འཁྱུད་པ། བུད་མེད་ཀྱིས་བཟུང་བ། བརླ་དང་
གོས་སོགས་ཀྱིས་རེག་པའམ་གཡན་པ་འཁྲུག་པ། བུད་མེད་ཀྱི་སྒྲ་ཐོས་པ། འཛག་
སྣོད་ལ་དྲུད་པ་སོགས་ཀྱི་རྐྱེན་གྱིས་དབྱུང་འདོད་མེད་པར་བབ་ཅོལ་དུ་ཁུ་བ་ལྷུང་བ་རོ་
མ
མ་མྱང་ན་ལྟུང་བ་མེད་དོ། །

125
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
གཉིས་པ་རེག་པའི་དགེ་འདུན་ལྷག་མ་ལ། གླེང་གཞི་དང་ལྟུང་བ་རྣམ་པར་
གཞག་པ་གཉིས་ཀྱི། དང་པོ་ནི། སྟོན་པ་མཉན་ཡོད་དུ་བཞུགས་ཚེ། འཆར་ཀ་
ནག་པོས་དབེན་པར་བུད་མེད་ལ་ཆོས་བསྟན་པ་དང་། དེ་ཆགས་པ་སྐྱེས་ཏེ་དེ་དག་
གི་ཡན་ལག་དང་ཉིང་ལག་ལ་ཉུག་པ་དང་། བདག་གིར་བྱེད་པ་དག་ལྷན་ཅིག་
གཞོགས་སྟེགས་བྱེད་ལ། མི་བྱེད་པ་དག་དང་པོ་ནས་ཕྱིར་བྱུང་སྟེ། གང་ལས་ཆུ་
བྱུང་དེ་ལས་འབར། །གང་ལ་སྐྱོབ་པ་དེ་ལས་འཇིགས། །འཇིགས་པ་མེད་ལས་
འཇིགས་པ་སྐྱེད། །སྐྱབས་ལས་འཇིགས་པ་སྐྱེས་པར་གྱུར། །ཟེར་རོ། །དགེ་སློང་
དག་གིས་ཐོས་ནས། སུ་སྨོད། ཁྱེད་ཅག་གོ། ཅི་བྱས། འཆར་ཀས་ཁྱིམ་ཐབས་
ཀྱིས་ཀྱང་མ་བྱུགས་པའི་ཡན་ལག་ལ་བྱུགས་སོ། །ཁྱེད་ཅག་གིས་ཟློག་ཅིག ། མི་
ཟློག་ན་སླན་ཆད་རྒྱལ་བྱེད་དུ་མི་འཇུག་གོ་ཟེར་ནས་དོང་ཞིང་། གཞན་དག་ཀྱང་
ལྷགས་པའི་རྗེས་སུ་འཆར་ཀ་རྒོད་ཅིང་བྱུང་བ་ལ། ཁྱོད་ཀྱིས་དེ་ལྟ་བུ་བྱས་ནས་ད་ཅི་
རྒོད། ཁོ་བོས་ཆང་འཐུངས་སམ་ཀུན་དོང་ཟོས། དེའང་བྱས་གཞན་ཅི་བྱས། དེ་
དག་ཁ་ཟེར་ཞིང་། ཁྱིམ་པ་དང་མུ་སྟེགས་དག་ལྷུང་བཟེད་ནག་པོ་ཅན་དག་ཆོས་མི་
སྟོན་པར་གཞན་སྟོན་ཏོ་ཞེས་འཕྱ་བ་ལས་བཅས་སོ། །
གཉིས་པ་ལྟུང་བ་རྣམ་པར་གཞག་པ་ནི། འདི་ལ་གཞིའི་ཡན་ལག་ཇི་སྐད་
སྨྲས་པའི་དོན་གོ་ཞིང་། འཁྲིག་པ་བསྟེན་དུ་རུང་བ་གོས་ཀྱིས་བར་མ་ཆོད་པའི་བུད་
མེད་ལ། བསམ་པའི་ཡན་ལག་འདུ་ཤེས་མ་འཁྲུལ་ཞིང་ཆགས་པས་རེག་པའི་བདེ་
བ་ཉམས་སུ་མྱོང་བར་འདུན་པ། སྦྱོར་བ་ཡན་ལག་དགེ་སློང་རང་གི་ལུས་དངོས་མ་
ཉམས་པས་རྗེན་པར་བུད་མེད་ཀྱི་ལན་བུ་དང་། དེ་དང་འབྲེལ་བའི་སྐུད་པ་ལ་རེག་པ་

126
 སྟག་ལུང་སྡོམ་གསུམ་རྒྱས་པ་
དང་། ལན་ཅིག་ལུས་ལ་སྦྱོར་བ་ནོམ་པ་དང་། ཡང་དང་ཡང་དུ་སྦྱོར་བ་ཉུག་པ་
དང་། རང་ལུས་བུད་མེད་ཀྱི་ལུས་དང་བར་མ་ཆད་པར་སྤྱོད་པ་དང་། ལག་པ་
སོགས་ནས་འཆང་བ་དང་། གཞན་ནས་གཞན་དུ་འདྲེན་པ་དང་། ཡུལ་ཐག་ཉེ་བ་
ནས་ཁོར་ཡུག་ཏུ་བསྐོར་བའི་ནང་དུ་ཡོངས་སུ་འདྲེན་པ་གང་རུང་གིས། མཐར་ཐུག་
པའི་ཡན་ལག་རེག་པའི་བདེ་བ་མྱོང་ན་དངོས་གཞིའོ། །བསྟེན་པར་བྱ་བས་ཚུར་
བྱས་པ་དང་དུ་བླངས་པའང་དེ་དང་འདྲའོ། །འཁྲིག་ཆོས་བསྟེན་དུ་མི་རུང་བའི་བུད་
མེད་དང་། རུང་བའི་སྐྱེས་པ་དང་། མཚན་མེད་པའི་མ་ནིང་དང་། སྤྲུལ་པ་མོ་
དང་། དུད་འགྲོ་དང་། བུད་མེད་གོས་ཀྱིས་བར་དུ་ཆོད་པ་དང་། འཇམ་དྲོ་སྙི་བའི་
བསམ་པས་རེག་པ། ཟས་དང་ས་སོགས་མོའི་དབང་པོར་འཛུད་པ་སོགས་སྦོམ་པོ།
ཀུན་སློང་འགྱུས་ནས་ལུས་ངག་ཏུ་མ་ཐོན་བར་བསྡམ་བྱ་སྟེ་སྦྱོར་བའི་ལྟུང་བ། ཐོན་
ནས་སྦྱོར་བ་ལ་ཐུག་གི་བར་བཤགས་བྱ་དང༌། སྐྱེས་པ་དང་བུད་མེད་མ་ནིང་ལུས
ཉམས་པ། འཕྱར་གཡེང་གིས་རྐང་པ་སོགས་ཀྱིས་བུད་མེད་ལ་འཕུལ་བ། བུད་
མེད་ཀྱི་སྟན་ལ་འདུག་པ། བུད་མེད་འགྱེལ་བ་ལྡང་ནུས་བཞིན་དུ་སློང་བ་དག་ཉེས་
བྱས་སུ་འཆད་ཅིང་། བསླབ་བྱ་ནི། འབབ་ཆུར་ལྟུང་བའི་བུད་མེད་ཉམ་ཐག་རང་གི་
ལྡང་མི་ནུས་པ་ལ། མིང་སྲིང་གི་བློས་སྐྲའམ་ལན་བུ་ནས་བཟུང་སྟེ་དྲངས་ཤིང་
འདོད་ཆགས་ཀྱི་སེམས་མེད་ཀྱང་དགོས་མེད་ཀྱིས་རེག་པར་མི་བྱ་བ་སོགས་ཡིན་
ལ༑ བུད་མེད་ཉམ་ཆུང་ལུས་ཀྱི་སྟེང་དུ་དབང་མེད་འགྱེལ་བའམ། ཁྱིམ་པའི་དུས་
ཀྱི་བུ་མོ་པང་ན་འདུག་པའམ། འགྱེལ་བ་སློང་མི་འདོད་བཞིན་དུ་འཇུ་བ། མ་ལ་
སོགས་པས་སྙིང་བརྩེ་བའི་བློས་འཁྱུད་པ། བུད་མེད་ཀྱིས་དགེ་སློང་འཕུལ་བ་

127
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
སོགས་ཉེས་མེད་དུ་འཆད་དོ། །
གསུམ་པ་འཁྲིག་ཚིག་སྨྲ་བའི་དགེ་འདུན་ལྷག་མ་ལ། གླེང་གཞི་དང་།
ལྟུང་བ་རྣམ་པར་གཞག་པ་གཉིས་ཀྱི་དང་པོ་ནི། སྟོན་པ་མཉན་ཡོད་དུ་བཞུགས་
ཚེ། འཆར་ཀས་རྒྱལ་བྱེད་ཚལ་བསྐོར་བའི་བུད་མེད་ལ་ཚོགས་པར་དབྱུང་དུ་མི་རུང་
བའི་འཁྲིག་ཚིག་སྨྲས་པ་དང་། སྔར་ཁྱིམ་བདག་གི་གནས་སུ་དྭ་དང་རྒྱན་པོ་དང་
ནལ་གྱི་བུས་ཀྱང་མ་སྨྲས་པ་སྨྲས་སོ། །ཞེས་འཕྱ་བ་ལ་བཅས་སོ།
འདི་ལ་གཞིའི་ཡན་ལག་བུད་མེད་ཐ་མལ་དུ་གནས་པ། རྫུ་འཕྲུལ་ཅན་མ་
ཡིན་པ། སྨྲ་ཤེས་དོན་གོ་ཞིག་ལ། བསམ་པའི་ཡན་ལག་ཆགས་སེམས་ཀྱིས་
འཁྲིག་བདེ་ལ་འདུན་པ། སྦྱོར་བ་བརྗོད་བྱའི་དོན། ཡུལ་དུས་དེར་འཁྲིགས་པའི་
དངོས་མིང་དུ་གསལ་པོར་གྲགས་པ་རང་གིས་སྨྲས་པ། བུད་མེད་ཀྱིས་སྨྲས་པ་དང་
དུ་ལེན་ཞིང་། རྒྱུ་དེས་ཡུལ་གྱི་བརྡ་འཕྲོད་ན་དངོས་གཞིར་འགྱུར་རོ། །གཞན་ཡང་
རྒྱུ་
བུད་མེད་ཀྱི་རྨའི་སྒོ་གསུམ་པོ་སོགས་ལེགས་པར་དོད་ཅེས་སོགས་བསྔགས་པ་
དང༌། ལེགས་པར་དོད་པ་མ་ཡིན་ནོ་ཞེས་སྨོད་པ་དང་། ཚུར་ཤོག་དེ་བྱའོ་དེ་དང་དེ་
བྱེད་པ་དག་དགའ་བ་ཡིན་ན། བདག་ཅག་གཉིས་ཀྱང་དེ་བྱས་ན་དགའ་བར་འགྱུར
རོ། ། སྒོ་གསུམ་དོད་པ་སོགས་བདེན་ནམ། ཁོ་བོ་ཁྱོད་ལ་དགའ་བ་དང་། ཡིད་དུ་
འོང་བ་ལྟར་ན། ཁྱོད་ཇི་ལྟ། བུད་མེད་གང་སྐྱེས་པ་དེ་དང་དེ་བྱེད་པ་ལ་དགའ་ན།
སྲུ་བདག་གིས་ཀྱང་ཁྱོད་ལ་དེ་དང་དེ་བྱས་ན་ཁོ་བོ་ལ་དགའ་བར་འགྱུར་རམ། ཁོ་བོ་
དང་ཁྱོད་ལྷན་ཅིག་དེ་དང་དེ་བྱེད་པ་ཞིག་ཡིན་ན། ཁྱོད་ལ་བོང་བུ་དག་དེ་ལྟར་བྱེད་
པར་གྱུར་ཅིག །དེར་མགལ་དུམ་ཆུག་ཅིག །ཅེས་པ་དེ་རྣམས་ལ་གཉིས་སྤྱོད་ཀྱི་

128
 སྟག་ལུང་སྡོམ་གསུམ་རྒྱས་པ་
ཚིག་སྦྱོར་བ་མེད་ན་སྦོམ་པོ་དང་། ཡོད་ན་དངོས་གཞིར་
འགྱུའགྱུར་རོ། །གཞན་
ཡང་། སྲུ་ཁོ་བོ་ལ་བགོ་བཤའ་གྱིས་ཤིག །ལྷན་ཅིག་ཉོལ་ཅིག །ཕྲད་པར་གྱིས་
ཤིག །ནས་བྱིན་ཅིག །ཁྱོད་ལ་ཅི་མཐོང་བ་དེ་བྱིན་ཅིག །ཁྱོད་ཀྱི་མདུན་ན་མོ་གང་
ཡིན་པ་དེ་བྱིན་ཅིག །ཡིད་དུ་འོང་བ་གང་ཡིན་པ་བྱིན་ཅིག །ཅི་ལ་དགའ་བ་བྱིན་
ཅིག །དེས་ཚུར་ལ་སྨྲས་པ། ཁྱོད་ཅི་ལ་དགའ། སྲུ་ཁྱོད་ལ་དགའ་འོ། ། ཁོ་བོ་ལ་
བཟའ་བཏུང་བྱིན་ཅིག །དེ་དག་ནི་ཁྱོད་ཉིད་ཡིན་ནོ། །ཞེས་སོགས་སྨྲ་བ་དང་།
བུད་མེད་རྫུ་འཕྲུལ་ཅན་དང་འོན་མ་ལ་སྨྲས་པ་དང་། ཆགས་སེམས་མེད་ཀྱང
གོམས་པའི་དབང་གིས་གློ་བུར་དུ་བརྗོད་པ་རྣམས་ནི་སྦོམ་པོའོ། །འདིར་ནས་བྱིན་
ཅིག་ཅེས་པ་འཁྲིག་ཚིག་ཡིན་ནམ་ཞེ་ན། རྒྱ་གར་སྐད་དུ། ནས་ལ་ཡ་བ་དང་།
འཁྲིག་པ་ལ་ཡ་བྷ་ཞེས་པ་གཉིས་ཆ་འདྲ་བ་ལ་དགོངས་ནས། རྒྱ་འགྲེལ་དུ་དེ་ལྟར་
འབྱུང་མོད། བོད་དུ། བསྐྱོགས། སྐྱོངས། རྒྱུའོ་ཞེས་པ་ལྟ་བུ་སྦྱར་དགོས་སོ། །
སྨྲ་འདོད་ནས་ལུས་ངག་ཏུ་མ་ཐོན་པར་སྦྱོར་བའི་སྦྱོར་བ་སྟེ་བསྡམ་བྱ་དང་། ཐོན་
ནས་སྦྱོར་བ་ལ་ཐུག་གི་བར་བཤགས་བྱའི་ཉེས་བྱས་སོ། །དོན་གཞན་ལ་བསམས་
ནས་སྨྲས་པ་ལ་ཉེས་པ་མེད་དེ། ཀོ་ས་ལར་བུད་མེད་ཀྱི་དབང་པོ་ལ་ཀུན་དི་ཀ་ཟེར་བ་
ལ༑ ཡུལ་དབུས་ནས་འོངས་པའི་དགེ་སློང་ཞིག་གིས་རང་གི་ཡུལ་སྐད་དུ་ཆུ་སྣོད་
ཀྱི་བྱེ་བྲག་ཅིག་ལ་འདུག་པ་ལ་བསམས་ཏེ། ཀུན་དི་ཀ་གཉའོ་ཞེས་སྨྲས་པ་ལྟ་
བུའོ། །བསླབ་བྱ་ནི། ཡུལ་དུས་གནས་སྐབས་ཐམས་ཅད་དུ་ལྟུང་བར་འགྱུར་བ་
དག་ལ་བག་དང་ལྡན་པས་སེམས་བསྲུང་བ་ལ་བརྩོན་པར་བྱ་སྟེ། ཕལ་ཆེ་བ་དག་ལ་
ཡང་མཚུངས་སོ། །

129
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བཞི་པ་བསྙེན་བཀུར་བསྔགས་པའི་དགེ་འདུན་ལྷག་མ་ལ། གླེང་གཞི་དང་།
ལྟུང་ང་བ་རྣམ་པར་གཞག་པ་གཉིས་ཀྱི། དང་པོ་ནི། ཚེ་དང་ལྡན་པ་འཆར་ཀ་ནག་
ལྟུ
པོས་བུད་མེད་ཀྱི་ཚོགས་སར། ང་ལྟ་བུ་ཚུལ་ཁྲིམས་དང་ལྡན་པ་དགེ་བའི་ཆོས་ཅན།
ཚངས་པར་སྤྱོད་པ་ལ་གནས་པ་ལ་འཁྲིག་པའི་ཆོས་འདིས་བསྙེན་བཀུར་བྱས་ན་
བསྙེན་བཀུར་རྣམས་ཀྱི་མཆོག་ཡིན་ནོ། །ཞེས་པ་དང་། དེ་དག་གིས་ཁྱིམ་ཐབས་
ལས་ཀྱང་འདི་ལྟ་བུ་མ་ཐོས་སོ་ཞེས་འཕྱ་བའི་སྐབས་དེར་སྟོན་པ་ལ་གསོལ་པས་
བཅས་སོ། །
གཉིས་པ་ནི། འདི་ལ་གཞིའི་ཡན་ལག་འཁྲིག་ཚིག་གི་སྐབས་སུ་བསྟན་པ་
ལྟ་བུའི་བུད་མེད་དམ་མ་ནིང་མོ་བསྟེན་དུ་རུང་བ་ལ། བསམ་པའི་ཡན་ལག་འདུ་
ཤེས་མ་འཁྲུལ་ཞིང་འདོད་པའི་འདོད་ཆགས་ཀྱི་མཐུས་བསྔགས་པའི་ཚིག་གིས་བདེ་
བ་མྱོང་འདོད་ཀྱིས་ཀུན་ནས་བསླངས་ཏེ། སྦྱོར་བའི་ཡན་ལག་ཉིད་དང་ལྷན་ཅིག་
འཁྲིག་པ་ལ་བསྔགས་པའི་ཚིག་གི་ཕྲེང་བ། དེ་ཡང་བདག་ལྟ་བུའི་དགེ་སློང་ལ་
འཁྲིག་ཆོས་ཀྱིས་བསྙེན་བཀུར་བྱས་ན་བསྙེན་བཀུར་གྱི་མཆོག་གོ་ཞེས་སྨྲས་
པའམ། བུད་མེད་ཀྱིས་ཁྱོད་ལྟ་བུའི་དགེ་སློང་ཚུལ་ཁྲིམས་དང་ལྡན་པ་ལ་འཁྲིག་
པའི་ཆོས་འདིས་བསྙེན་བཀུར་ན་བསྙེན་བཀུར་གྱི་མཆོག་ཡིན་ནོ་ཞེས་སྨྲས་ནའང་རུང་
སྟེ། མཐར་ཐུག་གི་ཡན་ལག །ཕར་བརྗོད་ན་ཡུལ་དེས་བརྡ་འཕྲོད་པ་དང་། ཚུར་
སྨྲས་པ་བདག་གིར་བྱེད་ན་དངོས་གཞིའོ། །དེ་ལས་རང་ངམ་འཁྲིག་པའི་མིང་གང་
རུང་དངོས་སུ་བརྗོད་པ་མ་ཚང་བའམ། བུད་མེད་རྫུ་འཕྲུལ་ཅན་དང་། དུད་འགྲོ་
ལས་གཞན་པའི་མི་མ་ཡིན་དང་། སྐྱེས་པ་དང་ཡུལ་བསྟེན་རུང་མིན་པ་དང་།

130
 སྟག་ལུང་སྡོམ་གསུམ་རྒྱས་པ་
བསམ་པ་རང་བཞིན་དུ་མི་གནས་པ་ལ་སྨྲས་པ་སྦོམ་པོའོ། །ཐོག་མའི་ཚིག་བརྗོད་
ནས་དངོས་གཞི་ལ་ཐུག་གི་བར་སྦྱོར་བ་སྦོམ་པོའོ། ། སྨྲ་འདོད་ནས་ལུས་ངག་ཏུ་ཐོན་
གྱི་བར་སྦྱོར་བའི་སྦྱོར་བ་སྟེ་བསྡམ་བྱ་དང་། རང་དང་འཁྲིགས་པ་གཉི་གའི་མིང་མ་
སྦྱར་བར་དོན་དེ་ལ་བསམས་ཏེ། བསྙེན་བཀུར་གྱིས་ཤིག་ཅེས་སྨྲ་བ་སོགས་ནི་ཉེས་
བྱས་སོ། །
ལྔ་པ་སྨྱན་ཅེས་པ་བརྡ་རྙིང་ཡིན་པས་ད་ལྟའི་ལྟར་ན་སྐྱེས་པ་དང་བུད་མེད་
སྔར་མ་ཕྲད་པ་གཉེན་བགྱིད་པ་ལ་བྱ་བས་དེའི་དགེ་འདུན་ལྷག་མ་ལ། གླེང་གཞི་
དང་། ལྟུང་བ་རྣམ་པར་གཞག་པ་གཉིས། དང་པོ་ནི། མཉན་ཡོད་ན་རི་དྭགས་
འཛིན་གྱི་བུ་ནག་པོ་ཞེས་བྱ་བ་ཞིག་ལ་བུ་མོ་སྦྱིན་བྱ་ཡོད་པ་རྣམས་ཁྱེད་ཀྱིས་ཁྱིམ་
བདག་ཆེ་གེ་མོ་ཤེས་སམ། ཤེས་སོ་དེའི་ཁྱེའུ་མཁས་པ་དང་། ལེ་ལོ་མེད་པ་
དང་། སྒྲུབ་ཕོད་པ། བུ་མོ་ལ་ཟས་གོས་སྦྱིན་ནུས་པ་དང་། ལས་ཆུང་བ་ཡིན་ནམ་
ཞེས་འདྲི། ཡིན་ཟེར་ན་བུ་མོ་སྟེར། མི་ཟེར་ན་མི་སྟེར་རོ། །དེ་ནས་བུ་མོ་བླང་བ་
རྣམས་ཀྱང་། དེ་ལ་ཁྱིམ་བདག་ཆེ་གེ་མོ་ཤེས་སམ། ཤེས་སོ། །དེའི་བུ་མོ་དེ་
མཁས་པ་ཡིན་ནམ་ཞེས་སོགས་དྲི་ཞིང༌། ཡིན་ཟེར་ན་ལེན། མི་ཟེར་ན་མི་ལེན་
ནོ། །དེ་དག་ལེགས་ན་ཁྱེའུ་དེ་བསྔགས་ལ། མ་རུངས་པར་གྱུར་ན་སྨོད་དོ། །ཕྱིས་
དེ་རབ་ཏུ་བྱུང་ནས་ཀྱང་དེ་བཞིན་བྱེད་མོད། བྱུང་ཡང་མ་བཅས་སོ། །དྲུག་སྡེས་
ཀྱང་དེ་བཞིན་བྱས་པས། ཁྱིམ་པ་དང་མུ་སྟེགས་དག་ཁ་ཟེར་བས་བཅས་སོ། །
འདི་ལ་གཞིའི་ཡན་ལག་སྔར་མི་མཐུན་པའི་སྐྱེས་པ་བུད་མེད་སྤྱད་དུ་བཟོད་
པ༑ སྨྲ་ཤེས་དོན་གོ། ཤེས་པ་རང་བཞིན་དུ་གནས་པའམ། ཡང་ན་དེའི་བདག་པོ།

131
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བསམ་པའི་ཡན་ལག་མི་མཐུན་པ་མཐུན་པར་བསྒྲུབ་པའི་ཕྱིར་སྤྲད་པར་བསམ་པས་
ཀུན་ནས་བསླངས་ཏེ། སྦྱོར་བ་རང་གིས་དེ་གཉིས་ཀྱི་བར་དུ་བསྒོ་བའི་འཕྲིན་བསྐྱལ་
ཏེ་ལན་བརྗོད་པའམ། སླར་མ་བརྗོད་ཀྱང་རུང་སྟེ། མཐར་ཐུག་གི་ཡན་ལག་དེ་
གཉིས་ཀྱི་དབང་པོ་གཉིས་འཕྲད་ན་དངོས་གཞིའོ། །འདིར་ལུང་ལས། ཆུང་མ་
བདུན་དང་མཛའ་ན་མོ་བཅུ་ལས། བདུན་ནི་ཆུ་ཚིགས་ཀྱིས་བྱིན་པ་དང་། རིན་ཆས་
ཉོས་པ་དང་། བཙན་ཐབས་སུ་ཕྲོགས་པ་དང་། དང་བས་འདུས་པ་དང་། ཟས་
གོས་ཀྱིས་འཚོ་བ་དང་། ཁ་དུམ་པ་དང་། ཐང་འགའ་ཕྲད་པའོ། །བཅུ་ནི་ཇི་སྐད་
དུ། མཛའ་ན་མོ་ནི་བཅུ་ཡིན་ཏེ། །ཕ་མ་མིང་པོ་ཕུ་ནུ་མོ། །གྱོས་རྒྱུག་ཉེ་དུ་རིགས་
དང་ང་ནི། །རུས་ཆོས་ཀྱིས་བསྲུངས་རྣམས་འཁྲུག་མེད། །ཅེས་པ་རྣམས་འཐབ་
ད
ཚིགས་བདུན་ཞེས་པ་འཐབ་པའི་མོད་དང་། དེའི་འོག་རེ་ཞིག་པ་དང་། ཤིང་དུམ་
བཅད་པ་ལྟ་བུར་མི་འཕྲོད་ཅེས་ཟེར་བ་དག་དང་། རྡེའུ་གསུམ་གཏོར་ནས་འདི་ལྟར་
མི་འཕྲོད་ཟེར་བ་དང་། བུད་མེད་ཀྱིས་ཁྱིམ་གྱི་ཆོ་ག་རབ་ཏུ་བཏང་བ་དང་། སྐྱེས་
པས་ཆུང་མ་མ་ཡིན་པར་སྒྲོགས་པ་དང་། བུད་མེད་ཀྱིས་ལྷ་རྟེན་གྱི་དྲུང་དུ་ལུས་
འབུལ་ལོ་ཞེས་དྲིལ་བསྒྲགས་པ་རྣམས་ཀྱི་ཆུང་མ་དང་པོ་གསུམ་ལ་འཐབ་ཚིགས་
དང་པོ་གསུམ་གྱི་ཚེ་བསྡུམས་ན་ཉེས་བྱས། བར་པ་གསུམ་གྱི་ཚེ་བྱས་ན་སྦོམ་
པོ། ཐ་མ་དངོས་གཞིར་འགྱུར་ཞིང་། ཆུང་མ་ལྷག་མ་བཞི་དང་མཛའ་ན་མོ་ཐམས་
ཅད་འཐབ་ཚིག་བདུན་པོ་གང་གི་སྐབས་སུ་བསྡུམས ས་ཀྱང་ངོས་གཞིའོ། །མངལ་ན་
གནས་པ་དང་། རབ་ཏུ་བྱུང་བ་དང་། བུ་མོ་མེད་པ་དང་། ཟ་མ་མ་ནིང་ལྟ་བུ་
བསྟེན་པའི་ནུས་པ་མེད་པ་དང་། རིན་གྱིས་ཉོས་པ་དང་། ལེན་བཞི་ཞུགས་པ་ལྟ་བུ་

132
 སྟག་ལུང་སྡོམ་གསུམ་རྒྱས་པ་
མཐུན་ཟིན་པ་དང་། རང་གིས་གཉེན་བྱེད་པ་དང་། འཁྲིག་པའི་དུས་བཏབ་པ་ལ་
ལུང་སྟོན་པ། འཐབ་མོས་འཕྲོག་འཇུག་པ། བུད་མེད་ཆེ་གེ་མོ་ལྟོས་ཤིག་ཟེར་
བ༑ བུ་མོ་བྱིན་ཟིན་དོར་བ་སླསླར་ར་སྦྱིན་དུ་འཇུག་པ། དགེ་འདུན་ལ་མཆོད་སྟོན་བྱེད་
པའི་སར་འདུས་སུ་བཅུག་པ། དོན་གཞན་ལ་ཕྲད་པ་རྣམས་སྦོམ་པོ། རང་ངམ
བསྐོས་པས་སྦྱོར་བ་བརྩམས་ནནས་དངོས་གཞི་ལ་ཐུག་གི་བར་བར་སྦྱོར་བ་སྟེ་བཤགས་
བྱའི་ཉེས་བྱས། བུད་མེད་བྱེད་འདོད་ཡིད་ལ་འགྱུས་པ་ལུས་ངག་ཏུ་མ་ཐོན་བར་
བསྡམ་བྱ་སྟེ་སྦྱོར་བའི་སྦྱོར་བ། བུ་མོ་ཉོས་ཤིག་ཟེར་བ་དང་། བུ་མོ་རྙེད་མོད་ཟེར་
 བ་དང་། དུད་འགྲོ་ཕོ་མོ་སྤྲད་པ་ནི་ཉེས་བྱས་སོ། །
དྲུག་པ་ཁང་པ་བྱེད་པའི་དགེ་འདུན་ལྷག་མ་ལ། གླེང་གཞི་དང་། ལྟུང་བ་
རྣམ་པར་གཞག་པ་གཉིས་ཀྱི་དང་པོ་ནི། མཉན་ཡོད་དུ་དགེ་སློང་མང་པོས་ཁང་པ་
འདི་རིང་ངོ༌། །འདི་ཐུང་ངོ༌། །ཡངས་སོ། །དོག་གོ། །རྙིང་ངོ༌། །ཉེས་སོ་ཟེར
ནས་གཞན་བྱེད་པས། བྱ་བྱེད་མང་སྟེ་ཀློག་པ་དང་བསམ་གཏན་ལ་གནོད་པས་མ་
དད་པར་གྱུར་པ་འོད་སྲུང་གིས་ཐོས་ནས། སྟོན་པ་ལ་ཞུས་ཏེ་བཅས་སོ། །
གཉིས་པ་ནི། འདི་ལ་གཞིའི་ཡན་ལག་གཞན་གྱིས་བདག་ཏུ་བཟུང་བ།
དགེ་འདུན་ལ་མ་གསོལ་ཞིང་། དེས་མ་བསྟན་པ། སྡིག་སྦྲུལ། སྲིན་བུ་གྲོག་མ་
སོགས་ཀྱིས་གཞི་མ་རུངས་པར་གྱུར་པ། ཉེ་འཁོར་འདོམ་གང་བཅས་པའི་ཁོར་
ཡུག་གམ། ཉེ་བ་ཆུ་ཀླུང་། ཁྲོན་པ། ངམ་གྲོག་སོགས་ཡོད་པའི་རྒྱུས་མི་བརྟན་
པས་བརྩམ་དུ་མི་རུང་བ། རྒྱལ་པོ་དང་ཁྱིམ་བདག་མུ་སྟེགས་དགེ་སློང་མ་སོགས་
ཀྱིས་བསྟེན་པའམ། མཆོད་རྟེན་དང་ལོངས་སྤྱད་དུ་རུང་བའི་ནགས་ཚལ་ཡོད་པའི་

133
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
རྩོད་པ་ཅན། བསམ་པའི་ཡན་ལག་རང་ངམ་གྲོགས་ཀྱི་ཆེད་དུ་རུང་སྟེ་ཁང་པ་བགྱི་
བར་སེམས་པས་ཀུན་ནས་བསླངས་པས། སྦྱོར་བ་ཚད་དང་ལྡན་པའི་ཁྲུ་ཕྱེད་དོ་ལ་
བདེ་བར་གཤེགས་པའི་མཐོ་གང་དུ་བཞག་པའི་མཐོ་དཀྱུས་སུ་བཅུ་གཉིས་དང་།
ཞེང་དུ་བདུན་ཡོད་ཅིང་། སྤྱོད་ལམ་བཞི་ཤོང་བ་ཁང་པའི་ཚད་དུ་བསྟན་པ་དེ་ལས་
ལྷག་པར་བགྱིས་ཤིང་། མཐར་ཐུག་གི་ཡན་ལག་བྱས་ཟིན་པ་ན་དགེ་འདུན་ལྷག་
མའོ། །བརྩམས་ནས་དངོས་གཞི་ལ་ཐུག་གི་བར་སྦྱོར་སྦོམ། ཡན་ལག་གང་རུང་
མ་ཚང་བའམ། རྩིག་པ་གྲུབ་ཀྱང་ཐོག་མ་བཀབ་པ། དཀོན་མཆོག་གི་དོན་མ་ཡིན་
པར་གང་ཟག་གཉིས་གསུམ་གྱི་དོན་བྱ་བ་རྣམས་སྦོམ་པོ། བྱེད་འདོད་སྐྱེས་ནས་
ལལུས་ངག་ཏུ་མ་ཐོན་པར་སྦྱོར་བའི་སྦྱོར་བ་སྟེ་བསྡམ་བྱའི་ཉེས་བྱས། ཐོན་ནས་སྦྱོར་
བ་དངོས་ལ་ཐུག་གི་བར་བཤགས་བྱའི་ཉེས་བྱས། བཙལ་བ་དང་ཚད་ལས་ལྷག་པ་
གཉིས་མ་ཚང་ན། མ་དག་པ་དང་གནང་བ་མ་ཐོབ་པས་ཉེས་བྱས་ཙམ་མོ། །སྤྱིར་
ས་གཞི་དང་ཡོ་བྱད་མ་བཙལ་བ་ནས་གཞི་དག་པར་ཁང་པ་བྱེད་ཚུལ་དགེ་འདུན་ལ་
གསོལ་ཞིང་། ཐམས་ཅད་ཀྱིས་བརྟགས་ཏེ་གནང་ན་བྱ་ཞིང་། མ་གནང་ན་མི་
བྱའོ། །བྱས་ཟིན་ལོངས་སྤྱོད་པ་དང་། རྙིང་པ་བཅོས་པ་སོགས་ལ་ཉེས་པ་མེད་དོ།།
བདུན་པ་ཁང་ཆེན་གྱི་དགེ་འདུན་ལྷག་མ་ལ། གླེང་གཞི་དང་། ལྟུང་བ་
རྣམ་པར་གཞག་པ་གཉིས་ཀྱི་དང་པོ་ནི། སྟོན་པ་ཀོའུ་ཤཱམྦི་གདངས་ཅན་གྱི་ཀུན་
དགའ་ར་བ་ན་བཞུགས་པའི་ཚེ། དྲུག་སྡེ་དག་གཞན་གྱི་གཙུག་ལག་ཁང་ལ་གནས་
ནས། གཙུག་ལག་ཁང་འདི་ནི་གྱོང་གྲུགས་སུ་གྱུར་པ། གས་པ། མཚམས་
ཉམས་པ། ངོས་ཉམས་པ། མ་མོའི་ཁྱིམ་འདྲའོ་ཞེས་འཕྱ་བ་དང་། དགེ་སློང་དག་

134
 སྟག་ལུང་སྡོམ་གསུམ་རྒྱས་པ་
ཁྱེད་ཅག་གིས་རྡོ་ཡང་བསྒྲེང་མི་ནུས་པར་གཞན་གྱི་གཙུག་ལག་ཁང་ལ་འཕྱའོ་ཞེས་
སྨྲ་བ་དང་། དེ་དག་ང་རྒྱལ་གྱི་ཁེངས་ནས་གྲོས་བྱས་ཏེ། ལག་གི་བླ་ལ་འདུན་པ་
བསྐོས་ཏེ། དེས་ཀོའུ་ཤཱམྦི་ན་བྲམ་ཟེ་ལོངས་སྤྱོད་ཅན་སེར་སྣ་ཤིན་ཏུ་ཆེ་བ་ཞིག་ཡོད་
པ་དེ་ཐབས་ཀྱིས་དད་པར་བྱས། དེ་ལས་རིན་དང་རྒྱལ་པོ་ལས་ས་བླངས་ཏེ། ཀོའུ་
ཤཱམྦི་དང་གདངས་ཅན་གྱི་ཀུན་དགའ་ར་བ་གཉིས་ཀྱི་བར་དུ་ཤིང་ལྗོན་པའི་དྲུང་ན་
བྲམ་ཟེའི་ཁྱེའུ་ལྔ་བརྒྱ་གསང་ཚིག་སྒྲོག་པ་དག་གིས་དྲུག་སྡེ་ལ་ཅོ་དྲིས་པ་ལ་བསམ་
སྟེ་དེར་སོང་ནས། གླ་མི་བོས་ཏེ་ཤིང་བཅད། བཀོད་པ་འདི་ལྟར་བྱའོ་ཞེས་མཚན་
མ་བཏབ་སྟེ་སོང་བའི་ཤུལ་དུ་བྲམ་ཟེའི་ཁྱེའུ་དག་ལྷགས་ཏེ་བལྟས་པས། ཤིང་མི་
སྣང་བས་ཡིད་མི་བདེ་བར་གནས་པ་ལ་དྲུག་སྡེ་འོངས་ནས་བགད་པས། ཁྱེད་ཀྱིས་
མ་བཅད་དམ། བཀྲེན་པ་ཅོ་འདྲི་བས་མི་དགའ་བར་བྱས་སོ། །དེ་དག་དགེ་སྦྱོང་གི་
ཚུལ་ཁྲིམས་ཞིག་ཅེས་འཕྱ་བ་བརྒྱུད་དེ་སྟོན་པ་ལ་ཞུས་ཏེ་བཅས་སོ། །
གཉིས་པ་ནི། འདི་ལ་གཞི་གོང་དུ་བསྟན་པ་ལྟར། དགེ་འདུན་ལ་མ་
གསོལ་ཞིང་མ་བསྟན་པ། གཞི་མི་རུང་བ་བརྩམ་དུ་མི་རུང་བ། རྩོད་པ་དང་བཅས་
པར། བསམ་པ་ཚོགས་ཀྱི་དོན་དུ་བྱ་བའི་འདུ་ཤེས་མ་འཁྲུལ་པས་ཀུན་ནས་
བསླངས་ཏེ། སྦྱོར་བ་གཙུག་ལག་ཁང་བརྩེགས་པ། མཐར་ཐུག་གྲུབ་པ་ན་དགེ་
འདུན་ལྷག་མའོ། །སྤྱིར་ཁང་པའི་ལྷག་མ་བསྐྱེད་པ་ལ་བཙལ་བ་དང་ཚད་ལས་ལྷག་
པ་ཡན་ལག་ཏུ་དགོས་ཤིང་། ཁང་ཆེན་ལ་བཙལ་མ་བཙལ་འདྲ་ལ། ཚད་མ་
གསུངས་པའི་ཕྱིར་ཚད་ལས་ལྷག་པའི་ལྟུང་བ་ནི་མེད་དོ། །སྦྱོར་བ་བརྩམས་ནས་
དངོས་གཞི་ལ་ཐུག་གི་བར་སྦྱོར་སྦོམ། གཞིའི་ཡན་ལག་ལྟ་བུ་མ་ཚང་བའམ།

135
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ཐོག་མ་ཕུབ་པ་དང༌། བདག་པོ་གཉིས་སམ་གསུམ་གྱི་དོན་དུ་བྱས་པ་སྦོམ་པོ་སྟེ།
སྦྱོར་བའི་སྦྱོར་བ་དང་། དགེ་འདུན་ལ་ཞུ་ཞིང་སལེགས་པར་བརྟགས་ཏེ་གནང་ན་
བརྩམ་ཞིང་། མ་ཡིན་ན་མི་བྱ་བ་གོང་བཞིན་ནོ། །
བརྒྱད་པ་གཞི་མེད་བསྐུར་འདེབས་ཀྱི་དགེ་འདུན་ལྷག་མ་ལ། གླེང་གཞི་
དང་ལྟུང་བ་རྣམ་པར་གཞག་པ་གཉིས་ཀྱི་དང་པོ་ནི། སྟོན་པ་རྒྱལ་པོའི་ཁབ་ན་
བཞུགས་ཚེ། ཚེ་དང་ལྡན་པ་གྱད་བུའི་ནོར་གནས་མལ་འབོག་པའི་མཆོག་ཏུ་བསྟན་
ཅིང་བསྐོས་པ་ན། དེས་གློ་བུར་དུ་འོངས་བ་རྣམས་ལ་ཉི་མ་དང་པོ་ལ་ཟས་བསོད་པ།
གཉིས་པ་ལ་འབྲིང་། གསུམ་པ་ལ་ངན་པར་གཏོང་ལ། བཞི་པ་ལ་རང་གི་སྤྱོད་
ཡུལ་ཤེས་ནས་འདོང་ངོ་། །དེའི་ཚེ་མཛའ་བོ་དང་ས་ལས་སྐྱེས་གཉིས་ལྷོའི་རི་བོར་
ལྗོངས་རྒྱུས་ནས་རྒྱལ་པོའི་ཁབ་ཏུ་ཕྱིན་པ་དང་། གནས་མལ་བཟང་པོ་དག་གནས་
བརྟན་རྣམས་ལ་ཕོག་ཟིན་ནས་ངན་པ་ལས་མ་ལུས་ནས་དེ་ཕོག་གོ། །དདེ་ཟས་ལ་
བསྐོས་པའང་ཡིན་པས་ཕྱི་ཉིན་ཁྱིམ་པ་དག་གིས་མཛའ་བོ་དང་ས་ལས་སྐྱེས་གཉིས་
གནས་ངན་ལེན་པ་ཡིན་ནོ་ཞེས་ཟས་ངན་བྱིན་པའང་དེས་བྱས་པར་འཁྲུལ་ནས། དེ་
གཉིས་སེམས་འཁྲུགས་ཏེ་མཛའ་བོས་རང་གི་སྲིང་མོ་ལ་ཚེ་དང་ལྡན་པ་གྱད་བུའི་ནོར་
ལ་སྟོན་པའི་སྤྱན་སྔར་མི་ཚངས་སྤྱོད་ཀྱི་ཕམ་པས་སྐུར་པ་གདབ་པར་བསྐོས་ཏེ།
དེས་ཀྱང་སོང་ནས་གླེང་བ་བས། ན་པས་གྱད་བུའི་ནོར་ཁྱོད་ཀྱིས་ཐོས་སམ། ཐོས་
སོ། །ཇི་སྙམ་དུ་སེམས། བཅོམ་ལྡན་འདས་ཀྱིས་བདག་ལ་ཇི་ལྟར་མཁྱེན་པ་
ལགས་སོ། །དེའི་དུས་མ་ཡིན་གྱིས་ཅི་ཡིན་པ་ལ་སྨྱོས་ཤིག ། མི་དྲན་ནོ། །དགེ་
སློང་དག་གྱད་བུའི་ནོར་དྲན་པ་དང་ལྡན་པར་ཟུང་ཞིག །མཛའ་མོ་རང་གིས་ཁས་

136
 སྟག་ལུང་སྡོམ་གསུམ་རྒྱས་པ་
བླངས་པ་སྙིལ་ཅིག །དགེ་སློང་དག་གིས་ཞིབ་ཏུ་དྲིས་ཤིང་དེས་ཞེ་སྡང་གིས་གཞི་
མེད་པར་སྨྲས་པ་ཁས་བླངས་ཏེ་བཅས་སོ། །
གཉིས་པ་ནི། གཞིའི་ཡན་ལག་དགེ་སློང་དང་། དགེ་སློང་མ་མ་ཉམས་
པའམ་ཉམས་ཀྱང་ཉམས་པར་མ་གྲགས་པ་སྨྲ་ཤེས་དོན་གོ་ཤེས་པ། རང་བཞིན་དུ་
གནས་པ། མ་ནིང་དང་མཚན་གཉིས་མིན་པ། གཟུགས་གཞན་དུ་བསྒྱུར་བ་དང་མི་
སྣང་བར་མ་བྱས་པ་ལ། བསམ་པའི་ཡན་ལག་འདུ་ཤེས་མ་འཁྲུལ་ཞིང་། གདབ་
བྱའི་ཡུལ་དེ་ཉམས་པར་འདུན་པས་ཀུན་ནས་བསླངས་ཏེ། སྦྱོར་བ་ཕམ་པའི་སྒོ་ནས་
མཐོང་ཐོས་དོགས་གསུམ་གྱི་གཞི་མེད་བཞིན་དུ་བསྐུར་འདེབས་ཀྱི་ཚིག་གསལ་པོར་
སྨྲས་ཤིང་། མཐར་ཐུག་ཕ་རོལ་པོས་དོན་གོ་བ་ན་དགེ་འདུན་ལྷག་མའོ། །
སྤྱིར་ར་གང་ཟག་དག་པ་ལ་སྐུར་པ་འདེབས་ན་ལྟུང་བ་འབྱུང་བར་འགྱུར་བའི་
གཞི་བཅུ་གཅིག་སྟེ། གང་ཞེ་ན། མ་མཐོང་བ་མཐོང་། མ་ཐོས་པ་ཐོས། མ་
དོགས་པར་དོགས། ཐོས་པ་ལ་ཡིད་ཆེས་ནས་བདག་གིས་མཐོང་། ཐོས་པ་ལ་ཡིད་
མ་ཆེས་པར་བདག་གིས་མཐོང་། ཐོས་པ་ན་དོགས་ནས་བདག་གིས་མཐོང་། ཐོས་
པ་ལ་མི་དོགས་པར་བདག་གིས་མཐོང་། དོགས་པ་ལ་དོགས་ནས་བདག་གིས་
མཐོང་། དེས་མཐོང་ལ་དེ་ཡང་བརྗེད་བཞིན་དུ་བདག་གིས་མཐོང་། དེས་ཐོས་ལ་
དེ་ཡང་བརྗེད་བཞིན་དུ་བདག་གིས་མཐོང་། དེས་དོགས་ལ་དེ་ཡང་བརྗེད་བཞིན་དུ་
བདག་གིས་མཐོང་ཟེར་བ་འདུ་ཤེས་བསྒྱུར་ཏེ་སྨྲ་བ་ན་དངོས་གཞིར་འགྱུར་རོ། །
བརྩམས་ནས་མཐར་མ་ཐུག་གི་བར་དུ་སྦྱོར་སྦོམ། གདབ་བྱའི་མིང་མ་སྨོས་
པའམ། སྤྲིངས་ཡིག་གི་སྒོ་ནས་སམ། མི་བརྟན་པས་སམ། དེ་བཞིན་གཤེགས་

137
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
པ་ལ་ངན་སེམས་ཀྱིས་ཁྲག་ཕྱུང་བ་དང་། དགེ་འདུན་གྱི་དབྱེན་བགྱིས་སོ་ཞེས་པ་
སྦོམ་པོ་སྐུར་འདེབས་ཀྱི་བློ་སྐྱེས་ནས་ལུས་ངག་ཏུ་མ་ཐོན་པའི་བར་སྦྱོར་བའི་སྦྱོར་བ་
སྟེ་བསྡམ་བྱའི་ཉེས་བྱས། ཐོན་ནས་སྦྱོར་བ་ལ་ཐུག་གི་བར་བཤགས་བྱའོ། །
དགུ་པ་བག་ཙམ་གྱི་དགེ་འདུན་ལྷག་མ་ལ། གླེང་གཞི་དང་། ལྟུང་བ་རྣམ་
པར་གཞག་པ་གཉིས་ཀྱི་དང་པོ་ནི། གྱད་བུའི་ནོར་རྫིང་བུ་རྡོ་བརྩེགས་ཅན་གྱི་འགྲམ་
ན་གནས་པ་ན། ཨུཏྤལའི་མདོག་ཀྱང་གྱད་བུའི་ནོར་བསམ་གཏན་གྱི་བདེ་བ་སྤངས་
ནས་དགེ་འདུན་གྱི་ཞལ་ཏ་ཉམས་སུ་ལེན་པ་ནི་དཀའ་བ་བྱེད་པ་ཡིན་ནོ་སྙམ་སྟེ་སོང་
ནས་ཕྱག་བྱས་ཆོས་ཉན་ཏོ། །དེའི་ཚེ་མཛའ་བོ་དང་ས་ལས་སྐྱེས་གཉིས་ཀྱིས་ཕྱག་
དར་ཁྲོད་ཅིག་རྙེད་ནས་རྫིང་བུ་དེར་བསྐམས་པ་དང་། རི་དྭགས་ཁྱུ་གཅིག་ཆུ་འཐུང་
ནས་ཕོ་མོ་མི་ཚངས་པར་སྤྱོད་པ་མཐོང་བས་སྐུར་པ་གདབ་འདོད་ཀྱི་བློ་སྐྱེས་སོ། །དེ་
གཉིས་སོང་སྟེ། དགེ་སློང་རྣམས་གྱད་བུའི་ནོར་དང་ཨུཏྤལའི་མདོག་མི་ཚངས་པར་
སྤྱོད་པ་མཐོང་ངོ་། །ཅི་ཡང་ཁྱེད་སྐུར་པ་འདེབས་སམ། མིག་གིས་མཐོང་གི།
བརྒྱུད་དེ་སྟོན་པའི་སྙན་དུ་གསོལ་ཏེ་རྨེད་དེ་བཅས་སོ། །
འདི་ལ་གཞིའི་ཡན་ལག་བསམ་པ་མཐར་ཐུག་གི་རྣམས་སྔ་མ་གཞི་མེད་ཀྱི་
སྐབས་དང་འདྲ་ལ། སྦྱོར་བ་ཡུལ་དགེ་སློང་འདི་དང་བུད་མེད་འདི་མི་ཚངས་པར
སྤྱོད་པ་མཐོང་ངོ་ཞེས་སོགས་བྱེད་པ་པོ་དང་བྱ་བ་མ་སྦྱར་བར་སྐུར་པ་འདེབས་པར་
རྩོམ་པའོ། །འདི་གཉིས་ཀྱི་ཁྱད་པར་ནི་སྐུར་འདེབས་གཞིར་བྱས་ལ། བྱེད་པ་པོ་
དང་བྱ་བ་སྦྱར་ཏེ་གསལ་བར་སྨྲས་པ་དང་། མ་སྦྱར་བ་མི་སགསལ་6
 བར་སྨྲས་པའི་
ཁྱད་པར་རོ། །སྦྱོར་བ་དང་སྦྱོར་བའི་སྦྱོར་བ་ཡང་གོང་བཞིན་ནོ། །

138
 སྟག་ལུང་སྡོམ་གསུམ་རྒྱས་པ་
བཅུ་པ་དགེ་འདུན་དབྱེན་གྱི་ལྷག་མ་ལ། གླེང་གཞི་དང་། ལྟུང་བ་རྣམ་
པར་གཞག་པ་གཉིས་ཀྱི་དང་པོ་ནི། སྟོན་པ་རྒྱལ་པོའི་ཁབ་ཏུ་བཞུགས་སོ། །དེའི་ཚེ་
མུ་གེ་བྱུང་ནས་རྫུ་འཕྲུལ་ཐོབ་པའི་དགེ་སློང་དག་འཛམ་བུའི་འབྲས་བུ། སྒྲ་མི་སྙན་
གྱི་འབྲས་ས་ལུ། ལྷའི་ཡུལ་གྱི་བདུད་རྩི་སོགས་ལ་སྤྱོད་དོ། །ལྷས་བྱིན་ཀྱང་དེ་ལྟ་
བུའདོད་ནས་སྟོན་པ་ལ་སློབ་པར་ཞུས་པས། བསླབ་པ་གསུམ་ལ་སློབས་ཤིག་པར་
མི་
གདམས་པས། མི་སྟོན་པར་ཤེས་ནས་རིམ་བཞིན་གནས་བརྟན་ལྔ་བརྒྱ་ལ་དྲིས་
པས། གཞན་སུས་ཀྱང་མ་བསྟན་མོད། འོད་སྲུང་སྟོབས་བཅུ་པས་མ་བརྟགས་
པར་བསྟན་ནས་བསྒྲུབས་པས་བསམ་གཏན་དང་པོ་ལ་བརྟེན་ནས་ཐོབ་བོ། །དེས་མ་
སྐྱེས་དགྲ་རྫུ་འཕྲུལ་གྱིས་བསླུས་ཏེ་འདུན་པར་བྱས་ཤིང་བསྙེན་བཀུར་སྟོབ་བོ། །ང
རྒྱལ་གྱིས་ཁེངས་ཏེ་སྟོན་པས་བདག་ལ་འཁོར་བཞི་པོ་གཏད་ན་དྲང་ངོ་སྙམ་པའི་
བསམ་ངན་སྐྱེས་པས་རྫུ་འཕྲུལ་ཉམས་ཀྱང་མ་ཚོར། འོན་ཀྱང་རང་གིས་ཇི་ལྟར་
སེམས་པ་སྟོན་པ་ལ་ཞུས་པས། མི་གཏི་མུག་ཅན། ང་ཤཱ་རིའི་བུ་དང་། མོ་འགལ་
གྱི་བུ་ལྟ་བུ་ལ་ཡང་མི་གཏོད་ན། རོ་དང་འདྲ་བ་མཆིལ་མ་ཟ་བ་ཁྱོད་ལ་གཏོད་རེ་
ཀན། ཞེས་གསུངས་པས། ཁོ་ཆེར་འཁྲུགས་ཏེ། སྡོད་ཅིག་ཅེས་མགོ་ལྕོག་
གསུམ་བྱས་ནས་སོང་ང་ངོ༌། །དེའི་ཚེ་ལྷས་བྱིན་གྱིས་འཁོར་བཞིའི་དགེ་འདུན་དབྱེ་
བར་བྱ་སྟེ། རྒན་པོ་ཡོ་བྱད་དང་། གཞོན་པ་ཟང་ཟིང་གིས་བསྡུས་ནས་སླའོ་ཞེས་
སྨྲས་པ་ཞུས་པས། བཞམས་བསྒོ་དང་གསོལ་བཞིས་ཟློག་ཅིག་ཅེས་གསུངས་
ཏེ། གྲོགས་བཞི་དང་བཅས་པ་སོ་སོ་ལ་བཀའ་བཞིན་བསྒྲུབས་ཀྱང་ཉན་པར་མ་སྤྱོད་
ནས་གསོལ་བས། ལྷས་བྱིན་གྱིས་དགེ་འདུན་དབྱེ་བར་ནུས་ཏེ། དེ་ལ་གྲོགས་དགེ་

139
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ནི་
སློང་བཞི་ཡོད་པའི་ཕྱིར་རོ་ཞེས་ལུང་བསྟན་པ་ཐོས་ནས། ད་ནི་ངེས་པར་བཏུབ་བོ་
སྙམ་སྟེ་དེ་ལ་ཞུས་པས་རྨེད་དེ་བཅས་སོ། །
གཉིས་པ་ནི། གཞིའི་ཡན་ལག་ཕྱོགས་གཉིས་ཀར་དགེ་སློང་བཞི་བཞི་ཚང་
བ་ལ། འདུ་ཤེས་མ་འཁྲུལ་ཞིང་ཀུན་སློང་མཐུན་པ་དབྱེ་འདོད་ཀྱིས། ར་སྦྱོར་བ་
གནས་ནང་མཚམས་ཡིན་པ། དུས་བསྟན་པ་ལ་སྐྱོན་བྱུང་བའི་དུས་ཡིན་པ། འབྱེད་
པ་པོ་ཁ་སྐོང་བར་འོས་པའི་དགེ་སློང་གིས། དངོས་པོ་ཆོས་མ་ཡིན་གྱི་ལྟ་བས།
དགེ་འདུན་གྱི་བཞམས་བསྒོ་སོགས་ཀྱིས་བཟློག་ཀྱང་སྦྱོར་བ་དེ་མི་གཏོང་བར་
བསྒྲུབས་ན། མཐར་ཐུག་བརྗོད་པ་གསུམ་པའི་མཐའ་ལ་མི་གཏོང་ན་དངོས་
གཞིའོ། །དབྱེ་ལ་ཞུགས་པ་ཐོག་མར་བཞམས་བསྒོས་བཟློག །དེ་ལ་མི་གཏོང་ན་
དགེ་འདུན་གྱི་གསོལ་བ་དང་། བརྗོད་པ་དང་པོ་དང་། གཉིས་པ་དང་། གསུམ་པ་
མ་རྫོགས་ཙམ་གྱི་བར་མི་གཏོང་ན་སྦྱོར་སྦོམ་རེ་རེའོ། །དབྱེན་བྱེད་བློ་སྐྱེས་ནས་ལུས་
ངག་ཏུ་མ་ཐོན་བར་སྦྱོར་བའི་སྦྱོར་བ་སྟེ་བསྡམ་བྱའི་ཉེས་བྱས། ཐོན་ནས་སྦྱོར་བ་ལ་
ཐུག་གི་བར་བཤགས་བྱའི་ཉེས་བྱས་སོ། །
འདིར་མཁས་པ་སྔ་མ་དག །དབྱེན་ལ་འཁོར་ལོའི་དབྱེན་དང་། ལས་ཀྱི
དབྱེན་གཉིས་ལས་སྔ་མ་ནི། སྟོན་པས་ཆོས་འཁོར་བསྐོར་འཕྲལ་དང་། མྱ་ངན་
ལས་འདའ་བའི་ཚེ་དང་། བསྟན་པ་ལ་ཆུ་བུར་མ་བྱུང་བའི་སྐབས་དང་། མཆོག་
ཟུང་མ་བསྐོས་པའི་གོང་དང་། ཐུབ་པ་མྱ་ངན་ལས་འདས་པའི་རྗེས་དང་།
མཚམས་མ་བཅད་པ་སྟེ། དུས་དྲུག་ཏུ་མི་འབྱུང་། དབྱེན་དེའི་ངོ་བོ། མཛོད་ལས།
དགེ་འདུན་དབྱེན་ནི་མི་འཕྲོད་པའི། །རང་བཞིན་ལྡན་པ་མ་ཡིན་ཆོས། །ཉོན་མོངས་

140
 སྟག་ལུང་སྡོམ་གསུམ་རྒྱས་པ་
ཅན་མིན་ལུང་མ་བསྟན། །ཞེས་སོ། །བྱེད་པོ་ལྟ་བ་ཚུལ་ལྡན་གྱིས་འབྱེད་པ། སྟོན་
པ་བཞུགས་པ་ལས་གཞན་དུ། འབྱེད་ཚུལ་ཆོས་ལ་ཐ་དད་པའི་དངོས་པོར་གསོལ་
བས་ཏེ། བྱེ་བ་ནི། སྟོན་དང་ལམ་གཞན་ལ་བཟོད་པ། །བྱེ་བའོ། །ཞེས་སོ། །
ལས་ཀྱི་དབྱེན་ནི་སྒྲ་མི་སྙན་མ་གཏོགས་པའི་གླིང་གསུམ་ན། དུས་བསྟན་པ་ཇི་སྲིད་
གནས་ཀྱི་བར་དུ་འབྱུང་སྲིད་དོ། །དབྱེན་གྱི་ལྷག་མ་ནི་ལས་ཀྱི་དབྱེན་གྱི་ལྷག་
མའོ། །ཞེས་གསུངས། ཡང་མཁས་པ་ཕྱི་མ་དག་དབྱེན་གྱི་ལྷག་མ་ཡིན་ན།
འཁོར་ལོའི་དབྱེན་གྱི་ལྷག་མ་ཡིན་དགོས་ཏེ། འདུལ་བ་ལུང་ལས། དབྱེན་ལ་ལས་
ཀྱི་དབྱེན་དང་། འཁོར་ལོའི་དབྱེན་གཉིས་ལས་མ་བཤད་ཅིང་། ལས་དབྱེན་ལྷག་
མར་བཤད་པའི་ སྐབས་མེད་པའི་ཕྱིར། འཁོར་ལོའི་དབྱེན་ཡིན་པ་ལ་མཚམས་མེད་
ཀྱིས་མ་ཁྱབ་སྟེ། མཚམས་མེད་དུ་འགྱུར་བ་ལ། མཛོད་ནས་བཤད་པའི་ལྷག་མ་
རྣམས་ཚང་དགོས་པའི་ཕྱིར། དབྱེན་གྱི་མཚམས་མེད་ཡིན་ན་ལྷག་མ་ཡིན་པས་མ་
ཁྱབ་སྟེསྟེ། དགེ་སློང་ལྷས་བྱིན་གྱི་རྒྱུད་ཀྱི་དབྱེན་གྱི་མཚམས་མེད་བཞིན་ནོ། །དེ་ལ་
དེའི་ཚེ་ལྷག་མ་མ་བྱུང་སྟེ། དེའི་ཚེ་དབྱེན་གྱི་ལྷག་མའི་བཅས་པ་མཛད་པའི་ཕྱིར་
ཞེས་བཞེད་ལ། རྗེས་ཕྱོགས་ཀྱི་ལྷག་མ་ལའང་འདིས་མཚོན་ནོ། །
བཅུ་གཅིག་པ་དེ་རྗེས་ཕྱོགས་ཀྱི་དགེ་འདུན་ལྷག་མ་ལ། གླེང་གཞི་
དང་། ལྟུང་བ་རྣམ་པར་གཞག་པ་གཉིས་ཀྱི་དང་པོ་ནི། དབྱེན་གྱི་བཅའ་བ་མཛད་
ནས། སྟན་དེ་ཉིད་ལ་བཞུགས་བཞིན་དུ་དགེ་འདུན་གྱི་བྱ་བ་ཅུང་ཟད་ཡོད་ཀྱིས་སྟན་
ལས་མ་ལྡངས་ཤིག་ཅེས་གསུངས་ནས། ལྷ་ ས་བྱིན་གྱི་འཁོར་ཀོ་ཀ་ལི་ཀ་དང་།
ཁཎྜ་དྲ་བྱ་དང༌། ཀེ་ཏ་མོ་ཏ་ཀ་ཏིཥྛ་དང་། རྒྱ་མཚོས་བྱིན་དང་བཞི་ལ་ཁྱེད་བཞི་ལ་

141
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ལྷས་བྱིན་དགེ་འདུན་དབྱེ་བའི་ཆེད་དུ་ཞུགས་པའི་རྗེས་སུ་ཕྱོགས་པ་དེ་བདེན་ནམ།
མད་དོ། །བརྗོད་པ་གསུམ་གྱི་མཐའ་ལ་གཏོང་ན་ལེགས། མི་གཏོང་ན་ལྷག་མའོ་
ཞེས་བཅས་སོ། །
གཉིས་པ་ནི། དེ་ཡང་གང་ཟག་ཞིག་དགེ་འདུན་གྱི་དབྱེན་བགྱི་བ་ལ་ཞུགས་
པའི་ཚེ། དེ་ལས་གཞན་བཅས་ལྡན་དགེ་སློང་གིས་འདུ་ཤེས་མ་འཁྲུལ་ཞིང་། ཀུན་
སློང་དགེ་འདུན་དབྱེ་བའི་གྲོགས་བྱེད་འདོད་ཀྱིས་སྦྱོར་བ་དེ་ལ་ཕྱོགས་པ། དགེ་
འདུན་གྱིས་བཞམས་བསྒོ་དང་། གསོལ་བཞིས་ཀྱང་མ་གཏོང་ན། མཐར་ཐུག་
བརྗོད་པ་གསུམ་པ་རྫོགས་པའི་ཚེ། ལྷག་མའི་དངོས་གཞིའོ། །སྦྱོར་བ་དང་སྦྱོར་
བའི་སྦྱོར་བ་དབྱེན་གྱི་སྐབས་དང་འདྲའོ། །
བཅུ་གཉིས་པ་ཁྱིམ་སུན་འབྱིན་པའི་དགེ་འདུན་ལྷག་མ་ལ་ཡང་གཉིས།
གླེང་གཞི་དང་ལྟུང་བ་རྣམ་པར་གཞག་པའོ། །དང་པོ་ནི། ནབས་སོ། །འགྲོ་
མགྱོགས། དམར་སེར་ཅན་གསུམ་རེ་ལྡེའི་རི་ལ་བུ་བུད་མེད་དང་ལྷན་ཅིག་རྩེ། ཅ་ཅོ་
འདོན། སྟན་གཅིག་ལ་འདུག །སྣོད་གཅིག་ནས་ཟ། ཕོར་བུ་གཅིག་ནས་འཐུང་བ་
སོགས་དགེ་སློང་གི་ལས་མ་ཡིན་པ་དག་བྱེད་དེ། དེའི་གན་དུ་དགེ་སློང་གསར་བུ་མི་
འོང་ཞིང་རྙིང་པ་དག་ཀྱང་མི་འགྲོ་བས། ཁྱིམ་བདག་ཆེར་མ་དད་དེ་གཉུག་མར་
གནས་པ་ལ་བསོད་སྙོམས་མི་སྟེར་ན་གློ་བུར་དུ་ལྷགས་པ་ལྟ་ཅི་སྨོས་སོ། །དེའི་ཚེ་
ཀུན་དགའ་བོ་བསོད་སྙོམས་ལ་ཞུགས་པས་ཅི་ཡང་མ་ཐོབ་པས། དགེ་བསྙེན་ཆུ་
རྒྱུན་ཅན་ལ་རྒྱུ་དྲིས་ཤིང་བཤད་དེ་སྟོན་པ་ལ་ཞུས་པས། དགེ་སློང་གནས་བརྟན་དང་
ལྷན་ཅིག་སོང་ལ་བསྐྲད་པའི་ལས་གྱིས་ཤིག་ཅེས་བསྒོ་སྟེ་སོང་བས། དམར་སེར་

142
 སྟག་ལུང་སྡོམ་གསུམ་རྒྱས་པ་
ཅན་སྐྱོད་པས་འཇིགས་ཏེ་བྲོས་ཤིང་། གཞན་གཉིས་འདུག་པ་ལ་གླེང་པས་ཁས་
བླངས་སོ། །དམར་སེར་ཅན་གྱིས་བཤགས་བསྡམ་བྱས་པས་རང་བཞིན་དུ་གནས་
པ་ཐོབ་ཅིང་། གཞན་གཉིས་བསྐྲད་ད་
ལ་ལས་བྱས་པས་འགྱོད་དེ་སླར་བཤགས་བསྡམ་
བགྱི་བར་སེམས་ནས་འོངས་པ་ལ། དགེ་སློང་རྣམས་དེ་གཉིས་ལ་གཏམ་མི་འདྲི་
ཞིང་། དམར་སེར་ཅན་ཡང་དེ་བཞིན་དུ་གནས་པས། ཅི་ངེད་གཉིས་དང་ཁྱེད་ལ་
ཁྱད་པར་ཅི་ཡོད། དེའང་བདེན་མོད་ཁོ་བོས་བཤགས་བསྡམ་བྱས་ཟིན་ཏོ། །དེ་
གཉིས་ལྟུང་བར་འདྲའདྲ་བ་ཁོ་ན་ལས། ཁ་ཅིག་ནི་སྐྱོད་པར་བྱེད། ཁ་གཅིག་ནི་སྐྱོད་
པར་མི་བྱེད་ 
ད། །ཞེས་འཕྱ་བ་དགེ་འདུན་གྱིས་གསོལ་བ་བཞིའི་ལལས་ཀྱིས་བཟློགས་
ཀྱང་མ་ཉན་པས་རྨེད་དེ་བཅས་སོ། །
གཉིས་པ་ནི། གཞིའི་ཡན་ལག་བཅས་ལྡན། དགེ་སློང་ཁྱིམ་པ་དང་
འགྲོགས་པའམ། ལོངས་སྤྱོད་ཀྱིས་སུན་ཕྱུང་བ་སྟེ། དེའང་འགྲོགས་པ་ནི། བུད་
མེད་དང་ལྷན་ཅིག་རྩེ་བ་དང་འཁྱུད་པ་སོགས་རེས་འགའ་བྱེད་པའི་འཕྱར་བ་དང༌།
ཡང་ཡང་བྱེད་པའི་གཡེང་བའོ། །ལོངས་སྤྱོད་ཀྱིས་སུན་འབྱིན་པ་ནི། བུད་མེད་
དང་ལྷན་ཅིག་མེ་ཏོག་དང་འབྲས་བུ་འཐོག་པ་དང་། བཟའ་བཏུང་ལ་སོགས་པ་ལྷན་
ཅིག་ཏུ་བྱེད་པས་ཁྱིམ་པ་མ་དད་པར་བྱེད་པའོ། །དེ་ལྟ་བུ་དགེ་འདུན་གྱི་བསྐྲད་པའི་
ལས་ཀྱིས་བསྐྱེད་པ། བསམ་པའི་ཡན་ལག་མཐོང་ཐོས་ཤེས་པས་སྐྱོད་པའི་དགེ་
སློང་ལ་འཕྱ་བར་འདོད་པས། སྦྱོར་བ་དགེ་སློང་འདི་དག་ནི་འདུན་པ་དང་། ཞེ་སྡང་ང་
དང་། གཏི་མུག་གིས་འགྲོ་བ་སྟེ། ལྟུང་བ་འདྲ་བ་ཁོ་ན་ལས། ཁ་ཅིག་ནི་སྐྱོད་པར་
བྱེད། ཁ་ཅིག་ནི་སྐྱོད་པར་མི་བྱེད་ཅེས་འཕྱ་བ་སྟེ། མཐར་ཐུག་བཞམས་བསྒོ་

143
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
གསོལ་བརྗོད་ལན་གསུམ་གྱིས་མི་བཟློག་ན་དགེ་འདུན་ལྷག་མའོ། །སྦྱོར་བ་དང་
སྦྱོར་བའི་སྦྱོར་བ་གོང་བཞིན་ནོ། །
བཅུ་གསུམ་པ་བཀའ་བློ་མི་བདེ་བའི་དགེ་འདུན་ལྷག་མ་ལ། གླེང་གཞི་དང་
ལྟུང་བ་རྣམ་པར་གཞག་པ་གཉིས་ཀྱི་དང་པོ་ནི། སྟོན་པ་གདངས་ཅན་གྱི་ཀུན་དགའ་
ར་བ་ན་བཞུགས་སོ། །དེའི་ཚེ་འདུན་པ་ལྟུང་བ་འབྱུང་བ་ཆོས་བཞིན་དུ་སླར་མི་བྱེད་
ནས། དགེ་སློང་དག་གིས་ལྟུང་བ་ཆོས་བཞིན་དུ་ཕྱིར་གྱིས་ཤིག་ཅེས་གླེང་ཚེ། སུ་
ལྟ་
ལ་ལྟུང་བ་བྱུང་བ་དེ་ཕྱིར་འཆོས་པར་འགྱུར་རོ། །ཁྱོད་ལ་ལྟུང་བ་བྱུང་བ་སུས་
འཆོས། སུས་འགྱོད་པར་འགྱུར་བས་སོ། །ཞེས་ཐུར་སོང་ནས་ཁྱེད་ཅག་དགེ་ཡང་
རུང་། སྡིག་ཀྱང་རུང་། བདག་ལ་ཅི་ཡང་མ་སྨྲ་ཞིག །ཁོ་བོས་ཀྱང་ཁྱེད་ཅག་ལ་
མི་སྨྲའོ། །ཁྱེད་རིགས་རུས་སྣ་ཚོགས་ལས་བྱུང་བ་ཤིང་ལོ་རྨརླུང་གིས་བསྡུས་པ་ལྟ་བུ་
སྟེ། ཁོ་བོ་འཕགས་པའི་བྱང་ཆུབ་ཐུགས་སུ་ཆུད་པའོ། །ཞེས་ཟེར་བ་ཞུས་པས།
བདག་ཉིད་བརྗོད་པར་བྱ་བ་མ་ཡིན་པ་མ་བྱེད་པར་བརྗོད་པར་བྱ་བ་ཉིད་དུ་གྱིས་
ཤིག །གཅིག་གིས་གཅིག་ལྟུང་བ་ལས་སློང་བ་བཞིན་དུ་གྱིས་ཤིག །ཅེས་བསྒོ་
ཞིག །བསྒོས་ཀྱང་འདི་ཉིད་བདེན་གྱིས་སོགས་ཟེར་ནས། གསོལ་པས།
བཞམས་བསྒོ་གསོལ་བཞིའི་ལས་ཀྱིས་ཟློགས་ཤིག །བཟློགས་ཀྱང་མི་གཏོང་བ་
ཞུས་པཔས་བཅས་སོ།
གཉིས་པ་ནི། གཞིའི་ཡན་ལག་དགེ་སློང་ལྟུང་བ་བྱུང་བ་ལ་གཞན་གྱིས་
ལྷག་པའི་ཚུལ་ཁྲིམས་ཀྱིས་གླེང་བ། བསམ་པའི་ཡན་ལག་འདུ་ཤེས་མ་འཁྲུལ་ཞིང་
ཕ་རོལ་གྱི་བརྗོད་པ་དེ་འགོག་འདོད་ཀྱིས་ཀུན་ནས་བསླངས་ཏེ། སྦྱོར་བའི་ཡན་ལག་

144
 སྟག་ལུང་སྡོམ་གསུམ་རྒྱས་པ་
ཁྱེད་ཅག་དགེ་ཡང་རུང་། སྡིག་ཀྱང་རུང་བདག་ཅག་ལ་ཅི་ཡང་མ་སྨྲ་ཞིག་ཅེས་ཟེར་
བ༑ མཐར་ཐུག་དགེ་འདུན་གྱིས་བཞམས་བསྒོ་སོགས་ཀྱིས་བཟློགས་ཀྱང་མི་གཏོང་
ན་བརྗོད་པ་གསུམ་པ་རྫོགས་པའི་ཚེ་ལྷག་མའོ། །སྤྱིར་ཡང་ཁྱིམ་སུན་འབྱིན་པ་
དང་། བཀའ་བློ་མི་བདེ་བ་གཉིས་ཀྱི་སྦྱོར་སྦོམ་དང་། སྦྱོར་བའི་སྦྱོར་བ་ཉེས་བྱས་
དབྱེན་གྱི་སྐབས་ལས་བཤད་ ད་པའི་
རིགས་པས་ཤེས་སོ། །
བསྒོ་འགྱུར་གྱི་ལྟུང་བ་བཞི་པོ་འདི་ལ། སྔ་མ་གཉིས་ལ་འཇུག་པ་ཙམ་ལ་
ཉེས་བྱས། ཕྱི་མ་གཉིས་བསྐྲད་པ་དང་ནན་ཏུར་མ་བྱས་པ་དང་གླེང་དྲན་གྱི་གོང་ཉེས་
བྱས། བཞམས་ཏེ་བསྒོ་བ་དང་། གསོལ་བ་དང་། བརྗོད་པ་གཉིས་པ་དང༌།
གསུམ་པ་མ་རྫོགས་གོང་རྣམས་སུ་སྦོམ་པོ་རེ་རེ། གསུམ་པ་རྫོགས་ནས་མི་གཏོང་
ན་ལྷག་མའོ། །དེ་ལྟར་བཅུ་གསུམ་པོ་འདི་ནི་དགེ་འདུན་གྱི་དག་པར་བྱ་བ་ལྷག་མ་
ཅན་གྱི་ལྟུང་བ་ཡིན་པའི་ཕྱིར་དགེ་འདུན་ལྷག་མའི་སྡེ་ཞེས་བྱའོ། །
གསུམ་པ་ལྟུང་བྱེད་ཀྱི་སྡེ་ལ་སྤང་བའི་ལྟུང་བྱེད་དང་། ལྟུང་བྱེད་འབའ་
ཞིག་པ་གཉིས་ཀྱི་དང་པོ་ལ་བཅུ་ཚན་གསུམ་གྱི་དང་པོ་འཆང་བའི་སྤང་ལྟུང་ལ།
གླེང་གཞི་དང་ལྟུང་བ་དངོས་གཉིས་ལས། གླེང་གཞི་ནི། མཉན་ཡོད་དུ་དགེ་སློང་
རབ་ཏུ་མང་པོས་ཆོས་གོས་ལྷག་པོ་བཅངས་པ་ལ་བརྟེན་ནས་བཅས་ཤིང་། སྟོན་པ་
འོད་མའི་ཚལ་དུ་བཞུགས་ཤིང་འོད་སྲུང་དགོན་པ་ན་གནས་པ་ན། ཁྱིམ་བདག་གིས་
རས་ཡུག་ཆེན་པོ་ཐོགས་ནས། ཀུན་དགའ་བོ་ཅན་སོང་སྟེ། འོད་སྲུང་གང་དུ་
བཞུགས། དགོན་པ་ནའོ། །ནམ་འབྱོན། གསོ་སྦྱོང་གི་ཚེའོ། །བདག་ཅག་ཁྱིམ་
པའི་བྱ་བས་བྲེལ་བས་དུས་སུ་མི་སླེབ་ཀྱི། ཁྱེད་ཀྱིས་འདི་དེ་ལ་སྟོན་ཅིག །ཀུན་

145
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
དགའ་བོས་བླངས་ན་བསླབ་པ་འདྲལ། མ་བླངས་ན་ཁྱིམ་བདག་གི་ཚོགས་
བསགས་པ་དང་། དགེ་སློང་གི་རྙེད་པ་ལ་གེགས་སུ་འགྱུར་བས། རྒྱུ་འདིས་གནང་
བ་ཡང་སྲིད་དོ་སྙམ་ནས་བླངས་ཏེ་ཞུས་པས། ལེགས་སོ་བསྩལ་ཏེ། ལྷག་པའི་
གོས་རུང་བ་མ་བྱས་པ་ཞག་བཅུའི་བར་དུ་བཅང་དུ་རུང་ཞིང་། དེ་ལས་ལྷག་པར་
འཆང་བ་སྤང་ལྟུང་དུ་བཅས་སོ། །
གཉིས་པ་ནི། འདི་ལ་གཞི་རང་གི་གོས་རུང་བ་ལྷག་པ་ལྟེ་བའི་དཀྱིལ་
འཁོར་དང་། པུས་མོའི་ལྷ་ང་དེའི་བར་གསུམ་གྱི་ཐ་སྙད་བྱེད་པ་ཁེབས་པའི་ཚད་
ཅན། རང་གི་ཡིན་པ། བྱིན་གྱིས་མ་བརླབས་པ། བརླབས་ཀྱང་སྔ་མའི་ཤན་གྱིས་
གོས་པ་སྟེ། དེ་ཡང་སྤྱིར་ཤན་བརྡེག་པའི་ཚུལ་ནི། ཞག་ཤན་ཡིན་ལ་བྱིན་གྱིས་མ་
བརླབས་པའི་ཤན་མ་ཡིན་པ་དང་། བྱིན་གྱིས་མ་བརླབས་པའི་ཤན་ཡིན་ལ་ཞག་
ཤན་མིན་པ་དང་། གཉིས་ཀ་ཡིན་པ་དང་། གཉིས་ཀ་མ་ཡིན་པའི་ཤན་ནོ། །དང་
པོ་ལ་གཉིས་བརླབས་པས་བརླབས་པ་ལ་བརྡེག་པའི་ཤན་དང་། མ་བརླབས་པས་
མ་བརླབས་པ་ལ་བརྡེག་པའི་ཤན་ནོ། །དང་པོ་ནི། ཞག་བདུན་པའི་སྨན་བུ་རམ་ལྟ་
བུ་ཞིག་ཚེས་གཅིག་ལ་བྱིན་གྱིས་བརླབས་ཏེ་བཅངས་ཤིང་། ཚེས་གཉིས་ཀྱི་ཉིན་དེ་
དང་རིགས་འདྲ་བ་ཕྱི་མ་གཅིག་བྱིན་གྱིས་རླབས་ཏེ་བཅངས་ན། སྔ་མས་ཞག་བདུན་
འདས་པ་ན་ཕྱི་མས་ཞག་དྲུག་ལས་མ་ལོན་ཀྱང་ལོན་པ་འདྲ་བ་བྱས་ནས་གཉིས་ཀ་ལ་
བརྟེན་པའི་ལྟུང་བ་འབྱུང་བ་ལྟ་བུའོ། །གཉིས་པ་ནི། ཚེས་གཅིག་ལ་གོས་ལྷག་པོ་
ཚད་ལྡན་རྙེད་པ་ཚེས་ལྔའི་བར་དུ་བྱིན་གྱིས་མ་བརླབས་ལ། ཚེས་ལྔའི་ཉིན་ཡང་
གོས་རུང་བ་གཞན་ཞིག་རྙེད་ན་ཕྱི་མ་དེས་ཀྱང་དེ་ཉིན་རང་ཞག་ལོན་པར་འགྱུར་ཞིང་།

146
 སྟག་ལུང་སྡོམ་གསུམ་རྒྱས་པ་
སྔ་མ་བཅུ་གཅིག་ལོན་ནས་སྤང་ལྟུང་བསྐྱེད་ཚེ། ཕྱི་མས་ཀྱང་འདྲ་བར་སྤང་ལྟུང་
བསྐྱེད་པའོ། །གཉིས་པ་བྱིན་གྱིས་མ་བརླབས་པའི་ཤན་ཡིན་ལ་ཞག་ཤན་མ་ཡིན་པ་
ནི། ཚེས་གཅིག་ལ་གོས་རུང་བ་གཉིས་རྙེད་པ་ལས། གཅིག་བྱིན་གྱིས་བརླབས་
ཤིང་། གཅིག་མ་བརླབས་པར་བཅངས་པས་ཞག་བདུན་འདས་ན་མ་བརླབས་པ་
དེས་བརླབས་པ་ལ་ཤན་གྱིས་གོས་ཏེ་ལྟུང་བ་འབྱུང་ཡང་། མ་བརླབས་པའི་ཤན་
ཡིན་གྱི་ཞག་ཤན་མིན་པའོ། །གསུམ་པ་བྱིན་གྱིས་མ་བརླབས་པའི་ཤན་ཡིན་ལ་ཞག་
ཤན་ཀྱང་ཡིན་པ་ནི། ཚེས་གཅིག་ལ་རྙེད་པ་དེ་མ་བརླབས་པར། ཚེས་གཉིས་ལ་ཕྱི་
མ་གཅིག་རྙེད་དེ་བརླབས་ན། སྔ་མས་བཅུ་ལོན་དུས་ཕྱི་མས་དགུ་ལས་མ་ལོན་ཀྱང་
སྔ་མ་མ་བརླབས་པའི་ཤན་གྱིས་གོས་པས་ལོན་པ་དང་འདྲ་བའི་ཕྱིར་མ་བརླབས་པའི་
དང་ཞག་ཤན་གཉིས་ཀ་ཡིན་པའོ། །བཞི་པ་གཉིས་ཀ་མིན་པའི་ཤན་ནི། སྤང་ལྟུང་
སུམ་ཅུ་པོ་འདི་ལས་གང་རུང་གི་ལྟུང་བ་བྱུང་བ་མ་བཤགས་པའི་བར་ལ་གོས་ལ་
སོགས་པ་རུང་བ་ཚད་ལྡན་ཞིག་རྙེད་ན་སྔ་མའི་ཤན་གྱིས་ཕྱི་མ་ཡང་ཕྱིར་བཅོས་བྱེད་
ཚེ་སྤང་དགོས་སོ། །
དེ་ལྟར་ཅུང་ཟད་འཕྲོས་ནས་བྱིན་གྱིས་བརླབས་ཀྱང་སྔ་མའི་ཤན་གྱིས་གོས་
པ་ཞིག་བཅས་ལྡན་དགེ་སློང་གིས་འདུ་ཤེས་མ་འཁྲུལ་ཞིང་ཀུན་སློང་འཆང་འདོད་
ཀྱིས། སྦྱོར་བ་རང་གི་སྟོབས་སམ་ཤན་གྱི་སྟོབས་གང་གི་ཡང་རུང་སྟེ། ཞག་
བཅུར་བཅངས་པ་བཅུ་གཅིག་གི་སྐྱ་རེངས་ཤར་བའི་ཚེ་འཆང་བའི་སྤང་ལྟུང་དུ་
འགྱུར་རོ། །དྲྭ་བ་ཕོར་བུ་ལྷུང་བཟེད་སོགས་ལའང་མཚུངས་སོ། །འདིར་སྐྱ་རེངས་
ལ༑ སྐར་མའི་བསྟན་བཅོས་ལས། སྐྱ་རེངས་དང་པོ་ཤར་བ་ན། །ཤར་ཕྱོགས་སུ་

147
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ནི་སྔོ་ཞིང་སྐྱ། །རྒྱུ་སྐར་འོད་ནི་གདོང་ཉམས་ཤིང་། །ནམ་མཁའ་སྔོ་སྐྱར་འགྱུར་བ་
ཡིན། །སྐྱ་རེངས་བར་པ་ཤར་བ་ན། །ཤར་ཕྱོགས་སུ་ནི་སེར་ཞིང་སྐྱ། ། རྒྱུ་སྐར་
འོད་ནི་ཆུང་བ་དང་། །ནམ་མཁའ་སེར་སྐྱ་སྣང་བ་འོ། ། སྐྱ་རེངས་ཐ་མ་འོད་ཟེར་
བཤད། །རྒྱུ་སྐར་འོད་ནི་མེད་པ་དང་། །འོད་གཟིའང་ཉི་མ་ཤར་བར་དུའོ། །ཞེས་
གསུངས་སོ། །གལ་ཏེ་གཞན་ལ་ཞེ་ཐག་པ་ནས་བསྔོས་པའང་། ལྷག་མ་མཁོ་བའི་
ཡོ་བྱད་བྱིན་གྱིས་བརླབས་པ་དང་། སྲ་བརྐྱང་བཏིང་ཆགས་ལ་ལྟུང་བ་འདི་མི་
འབྱུང་ངོ༌། །
གཉིས་པ་འབྲལ་བའི་སྤང་བ་ལ། གླེང་གཞི་དང་། ལྟུང་བ་རྣམ་པར་
གཞག་པ པ་གཉིས་ཀྱི་དང་པོ་ནི། མཉན་ཡོད་དུ་དགེ་སློང་མང་པོས་དབྱར་ཆོས་གོས་
མང་པོ་རྙེད་ནས་བམ་པོར་བྱས་ཏེ་གཉུག་མར་གནས་པ་ལ་གཏད་ནས། སྟོད་ད་
གཡོགས་དང་སྨད་གཡོགས་ཀྱིས་ལྗོངས་རྒྱུ་རུ་སོང་བ་དང་། གཉུག་མར་གནས་པ་
དག །ཆོས་གོས་མང་པོ་དེ་རྣམས་སྐམ་གསེང་འཕྲུག་སྤྱོད་ཀྱི་བྱ་བ་མང་བས།
སྤོང་བ་དང་ཀློག་པའི་བར་ཆད་དུ་གྱུར་ཏེ་འཕྱ་བ་སྟོན་པ་ལ་གསོལ་བས། ཆོས་གོས་
གང་རུང་ལས། མཚམས་ཀྱི་ཕྱིར་འབྲལ་ན་ལྟུང་བའོ། །ཞེས་བཅས་སོ། །དེའི་ཚེ་
འོད་སྲུང་ཆེན་པོ་བདེ་ཆེན་གྱི་ཕུ་
ཕུག་ཏུ་བྱོན་ཏེ་བཞུགས་ཤིང་། གསོ་སྦྱོང་གི་ཚེ། དགེ་
འདུན་རྣམས་ཀྱིས་དེ་བ་
བསྒུག་ས་པས། དེ་ཆུ་ཀླུང་བཟང་ལྡན་བརྒལ་བས་ས་སྣམ་
སྦྱར་བཤེར་བས། སྐེམ་པ་དང་བཙིར་བ་སོགས་ཀྱིས་ཡུན་དུ་ཐོགས་སོ། །དེ་ནས་
འོངས་པ་ལ་དགེ་སློང་དག་གིས་ཁྱེད་འཕྱིས་སོ། ། ཁོ་བོ་འདི་ལྟར་གྱུར་ཏེ་སྣམ་སྦྱར་
བརྫིས་པས་སྤྱོད་པར་རྔོ་མ་ཐོགས་པས་ན་ཇི་ལྟར་བྱ་ཞེས་སྨྲས་པ་ཞུས་ཏེ། རྒན་པ་ལ་

148
 སྟག་ལུང་སྡོམ་གསུམ་རྒྱས་པ་
མི་འབྲལ་བའི་གནང་བ་བྱིན་ཅིག་ཅེས་དང་། ཤཱ་རིའི་བུ་རླུང་ནད་ཅན་དུ་གྱུར་པས་
སྣམ་སྦྱར་ལྕིས་ཏེ་བསྐྱོད་པར་རྔོ་མི་ཐོགས་ཞུས་པས། ནད་པ་ལ་གནང་བ་བྱིན་ཅིག་
ཅེས་གསུངས་ཏེ། སྔ་མ་བཅས་པ་ཕྱི་མ་གཉིས་གནང་བའོ།།
གཉིས་པ་ནི། གཞིའི་ཡན་ལག་སྲ་བརྐྱང་བཏིང་ཆགས་དང་། དགེ་འདུན་
གྱིས་གནང་བ་ཐོབ་པ་མ་ཡིན་པ། བྱིན་རླབས་ཀྱིས་རུང་བ་མ་བྱས་པ། འདུ་ཤེས་མ་
འཁྲུལ་ཞིང་ཀུན་སློང་འབྲལ་འདོད་ཀྱི་བློས། སྦྱོར་བ་རང་གི་ཆོས་གོས་གསུམ་གང་
ཡང་རུང་བ་ཚད་ལྡན་བྱིན་གྱིས་བརླབས་པ་དང་། དེ་ཉིད་བཞག་པའི་གནས་ཀྱི་ཉེ་
འཁོར་འདོམ་བཞི་བཅུའི་ཕྱི་རོལ་དུ་མཚན་མོ་འདས་ཏེ་ཞག་ཕྱི་མའི་སྐྱ་རེངས་ཤར་བ་
ན་འབྲལ་བའི་སྤང་བའོ། །འདི་ལ་ཁྱིམ་མང་པོ་ཡིན་ཀྱང་ར་བ་གཅིག་གིས་བསྐོར་སྒོ་
དང་བཅས་པ་དང༌། ཁང་པ་གཅིག་ལ་བདག་པོ་མང་པོ་ཡོད་པ་དེའི་ནང་གི་བཅད་
མཚམས་སོ་སོ་བ་དང་། ནགས་ཚལ་བརྒྱུད་མར་འབྲེལ་བས་ཁོར་ཡུག་ཁེབས་པའི་
ནང་གི་ཁྱོན་དཔག་ཚད་གཅིག་ཚུན་དང་། ཉེ་རིང་ཇི་ལྟར་ཡོད་ཀྱང་། སྲད་བུས་
བསྐོར་བའི་ནང་དུ་ཆུད་པ་སོགས་མཚམས་ཐ་དད་མ་ཡིན་པར་བཅད་ཅིང་། མཐའ་
ཚད་ལས་ཀྱང་ཆུང་བའི་ཆོས་གོས་སམ་རུང་བ་མ་ཡིན་པ་དང་། རྒྱུའི་བྱིན་རླབས་
ཅན་རྣམས་ལ་ཉེས་བྱས་ཙམ་མོ། །དེ་རིང་ཁོ་ན་ཕྱིར་བཟློག་གོ་སྙམ་པའི་བློ་མེད་པར་
གདིང་བ་མི་བཞག །འོན་ཀྱང་རྐྱེན་གྱིས་བཟློག་པར་མ་ནུས་ན་གཞན་ལས་གཡར་
བའམ། བླ་གོས་བཞི་བལྟབ་ཏུ་བྱས་པའི་སྟེང་དུ་མི་རུང་བར་ཉལ་ལོ། །སྣམ་སྦྱར་
ནི་ཁྱེར་ན་བརླག་པར་འགྱུར་ཞིང་། གཞག་ན་སྐྱོན་མེད་པའི་གནས་སུ་གཞག་ཏུ་རུང་
ལ༑ གོ་བཟློག་ན་འཁྱེར་རོ། །འོན་ཀྱང་ཞག་ཕྱི་མའི་སྐྱ་རེངས་མ་ཤར་གོང་གནས་

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་149
དེར་ཚངས་པ་མཚུངས་པར་སྤྱོད་པ་གཞན་ལས་གཡར་བའམ། དེ་ཡང་མེད་ན་ཁྱིམ་
པའི་གོས་ཡན་ཆད་གང་ཡང་རུང་བ་བྱིན་གྱིས་བརླབས་པར་བྱ་སྟེ། འགྲེང་སྟེ་འདུད་
པ་དང་བཅས་པས། ཚེ་དང་ལྡན་པ་དགོངས་སུ་གསོལ། བདག་མིང་འདི་ཞེས་
བགྱི་བའི་ཆོས་གོས་འདི་སྣམ་སྦྱར་དུ་བྱིན་གྱིས་བརླབ་བོ། །ལན་གསུམ་དང་ཐབས་
ལེགས་བྱའོ། །བླ་གོས་སམ་མཐང་གོས་ལ་འདོན་པ་བསྒྱུར་ཏེ་བརྗོད་པས་བྱིན་གྱིས་
བརླབ་བོ། །ཡུལ་མེད་ན་རང་གིས་ཀྱང་རུང་བར་འགའ་ཞིག་འཆད་དོ། །
གསུམ་པ་ཟླ་འཇོག་གི་སྤང་བ་ལ། གླེང་གཞི་དང་། ལྟུང་བ་རྣམ་པར་
གཞག་པ་གཉིས་ལས། དང་པོ་ནི། མཉན་ཡོད་དུ་དགེ་སློང་མང་པོས་གོས་སྔོན་པོ་
ཞིག་རྙེད་ནས། འདི་འདྲ་བ་གཞན་བྱུང་ན་བསྡོམས་ཏེ་གོས་བྱའོ་སྙམ་ནས་འཇོག
དེ་བཞིན་དུ་སེར་པོ་དང་དམར་པོ་ལ་ཡང་བྱེད་ནས་བྱ་བ་མང་བས་འཕྱ་བར་གྱུར་པ་
སྟོན་པ་ལ་ཞུས་པས། རེ་བ་ཡོད་ན་ཟླ་བ་བ་གཅིག་ཏུ་བཞག་གི། དེ་ལས་
པ་འདས་ན་བ!
སྤང་བའོ། །ཞེས་བཅས་སོ། །དེ་ལ་གཞིའི་ཡན་ལག་སྲ་བརྐྱང་མ་བཏིང་ཞིང་ཆོས་
གོས་གསུམ་གང་རུང་མེད་པའི་དགེ་སློང་གིས་འདུ་ཤེས་མ་འཁྲུལ་ཞིང་། ཀུན་སློང་
རང་དོན་དུ། སྦྱོར་བ་གོས་ཀྱི་རྒྱུ་རུང་བ། ཁྲུ་གང་དུ་ལོངས་ཤིང་འཁོར་གསུམ་མི་
ཁེབས་པ་ཁ་སྣོན་འོང་དུ་རེ་བས་ཟླ་བ་གཅིག་གི་བར་དུ་བཅངས་པ། མཐར་ཐུག་
ཞག་སོ་གཅིག་པའི་སྐྱ་རེངས་དང་པོ་ཤར་བ་ན་སྤང་ལྟུང་དུ་འགྱུར་རོ། ། རྒྱུ་རུང་བ་
མ་ཡིན་པའམ། དཀར་པོ་ནི་གང་དུའང་བསྒྱུར་བཏུབ་ལ་དེ་མ་ཡིན་པའི་གོས་སྔ་མ
སྣོན་མ་རེ་བ་དང་བཅས་པས་བཅངས་པ་དེ་ལས་གཞན་པའམ། ཁྲུ་གང་བས་ཆུང་
བ་དང་། གང་ཟག་གཞན་གྱི་ཆེད་དུ་དང་། གདོང་ཕྱིས་སམ། ཆུ་ཚགས་བྱིན་

150
 སྟག་ལུང་སྡོམ་གསུམ་རྒྱས་པ་
གྱིས་མ་བརླབས་པར་ཟླ་བར་བཞག་ན་ཉེས་བྱས་སོ། །
བཞི་པ་འཁྲུར་འཇུག་པའི་སྤང་ལྟུང་ལ། གླེང་གཞི་དང་ལྟུང་བ་རྣམ་པར་
གཞག་པ་གཉིས་ཀྱི་དང་པོ་ནི། འཆར་ར་ཀའི་ཤམ་ཐབས་དགེ་སློང་མ་སྦེད་མ་ལ་
འཁྲུར་བཅུག་པས། དེས་ཁུ་བ་མཐོང་ནས་ཆགས་ཏེ་མངལ་གྱི་སྒོར་བླུགས་པས་
སེམས་ཅན་ཆགས་སོ། །དགེ་སློང་མས་མཐོང་ནས་ཁྱོད་ཆོས་ཀྱིས་འཆར་ཀའི་དྲུང་
དུ་འགྲོ་བར་སེམས་ཀྱི། འདི་ལྟར་བགྱིས་པར་མ་སེམས་སོ། །དེས་བདག་རབ་ཏུ་
བྱུང་ནས་ལག་གིས་ཀྱང་མ་བྱུགས་སོ། ། མ་བྱུགས་པ་ཡང་འདི་འདྲ་ན། བྱུགས་ན་
ཅི་འདྲ་ཟེར་བའི་སྐབས་དེར་གསོལ་བས་བཅས་སོ། །གཉིས་པ་ནི། གཞིའི་ཡན་
ལག་བདུན་བརྒྱུད་ཚུན་ཆད་ཀྱི་ཉེ་དུ་མ་ཡིན་པའི་དགེ་སློང་མ་ལ། བསམ་པ་རང་
བཞིན་དུ་གནས་པས་འཁྲུར་འཇུག་འདོད་ཀྱི་བློས། སྦྱོར་བ་ཆོས་གོས་གསུམ་བྱིན་
གྱིས་བརླབས་པ་དང་གདིང་བ་དག་ལས་གང་རུང་འཁྲུར་འཇུག་གམ། འཚོད་དུ་
འཇུག་གམ། འཆག་ཏུ་འཇུག་ན། མཐར་ཐུག་གོས་ཀྱི་ཕྱོགས་གཅིག་ཆུ་ནང་དུ་
ཚུད་པ་ཙམ་ལས་སྤང་ལྟུང་ངོ་། །དེ་ལས་བཟློག་པ་གཞན་དབང་པ་དང་། དྲེའུ་
རྔོག་དང་། ཁྱིམ་པའི་གོས་དང་། སྔས་ནང་ཚངས་ཅན་དང་། རུང་བར་བྱས་པ་
དང་། སྤངས་པ་དང་། དགེ་འདུན་གྱི་རྣམས་ཉེས་བྱས་སོ། །
ལྔ་པ་ལེན་པའི་སྤང་ལྟུང་ལ་ ལ་ཡང་གཉིས་ཀྱི་གླེང་གཞི་ནི། མཉན་ཡོད་དུ་
ཁྱིམ་བདག་མོ་ཞིག་གིས་སྐྱེ་དགུའི་་བདག་མོ་ལ་སོགས་པའི་དགེ་སློང་མའི་དགེ་
འདུན་སྤྱན་དྲངས་ཏེ། བསྙེན་བཀུར་ནས་གོས་ཆེས་རྨད་དུ་བྱུང་བ་དག་ཕུལ་བ་ན།
བླངས་ན་བསླབ་པ་འདྲལ་ཞིང་། མ་བླངས་ན་སྦྱིན་བདག་གི་བསོད་ནམས་འགྲིབ་

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་151
པའི་སོམ་ཉི་དང་བཅས་བཞིན་དུ་བླངས་པ་ལ། སྟོན་པས་ལེགས་སོ་དགེ་སློང་
རྣམས་དང་རྗེས་ཤིག་ཅེས་བཀའ་བསྩལ་ཏོ། །བཅུ་གཉིས་སྡེས་དྲུག་སྡེ་ལ་གོས་བྱིན་
པས་མ་འདོད་ཅིང་དགེ་སློང་གཞན་གྱིས་སྟོན་པ་ལ་ཞུས་ཏེ་གནང་ནས་བླངས་སོ། །
དགེ་སློང་མ་ཨུཏྤ་ལའི་མདོག་ལ་ཆོམ་རྐུན་གྱིས་རས་བཟང་པོ་ཕུལ་བ་ཉེ་དགས་
མཐོང་ནས་བླངས་པས་བྱིན་ནོ། །དེས་ཀྱང་ཡོན་བསྔོས་ནས། དགེ་སློང་མ་ཨུཏྤ་
ལའི་མདོག །སྟོན་པ་ཅན་སོང་བས་ཆོས་གོས་གསུམ་ཆེས་རྙིང་པ་གཟིགས་ནས་
ཀུན་དགའ་བོ་ལ་རྨེད་པས། རས་ཡུག་ཆེན་ཐོབ་པ་ཉེ་དགའ་ལ་ཕུལ་བའི་ཚུལ་ཞུས་
པས། ལེན་ནམ། བླངས་ཏེ་འདིའི་ཆོས་གོས་ལྔ་ཚང་ངམ་མ་ཚང་སེམས་པར་མི་
བྱེད་པར་ཐོབ་བོ་ཅོག་ལེན་ཏོ། །འོ་ན་གཙུག་ལག་ཆེན་པོ་ནས་ཆོས་གོས་ལྔ་བྱིན་ཅིག།
བྱིན་ཏེ་བཅས་སོ། །གཉིས་པ་ནི། གཞི་དགེ་སློང་མ་ཉིད་དུ་ཡིན་པ་ལས། བསམ་
པ་བླངས་པས་ཐོབ་འདོད་ཀྱི་བློས། སྦྱོར་བ་ཆོས་གོས་སམ་དེའི་རྒྱུར་རུང་བ། ངག་
གི་རྣམ་པར་རིག་བྱེད་ཀྱིས་བསླངས་པས། མཐར་ཐུག་ལག་ཏུ་ཐོབ་པ་ན་སྤང་ལྟུང་
ངོ་། །རེ་ཞིག་སེམས་ཀྱིས་ལེན་པ། རིམ་གྱིས་ བླངས་ནས་རིན་བརྗོད་པ་དང༌།
གྲོང་ག་གེ་མོ་ནས་ཚེ་དང་ལྡན་པ་ལ་གོས་འབུལ་ལོ་ཞེས་ཟེར་བ་ནོད་ན་ཉེས་བྱས་སོ།།
དྲུག་པ་སློང་བའི་སྤང་ལྟུང་ལའང་གཉིས་ཀྱི་དང་པོ་ནི། མཉན་ཡོད་དུ་ཁྱིམ་
བདག་ཅིག་རས་ཟུང་ཞིག་གྱོན་ནས་སྟོན་པའི་སྤྱན་སྔར་སོང་བའི་ལམ་དུ་ཉེ་དགས་
གོས་འཕྲོག་བློས། དེ་ལ་ཚུལ་ཁྲིམས་ཀྱི་ཕན་ཡོན་དང༌། མི་དགེ་བའི་ཉེས
དམིགས་རྒྱ་ཆེར་བརྗོད་དེ་དད་པར་བྱས་ནས་ན་བཟའ་ཕྲུགས་ཤིག་ཕུལ་ལོ། །དེས་
ཀྱང་ཡོན་བསྔོས་ཏེ་སླར་མི་རྟག་པའི་ཚུལ་གྱིས་བསྡིགས་ཏེ་གོས་ཅིག་ཤོས་དེ་ཡང་

152
 སྟག་ལུང་སྡོམ་གསུམ་རྒྱས་པ་
བླངས་སོ། །དེས་མཆིས་བྲང་གིས་མ་བསྩལ་ལོ། །ཁྱོད་བུད་མེད་ཁོ་ནའི་དབང་
ཡིན་ནམ། དེ་མ་དགའ་སྟེ། ཅི་སྒྲེན་མོར་མཆིའ མ། དོར་ཐུང་གྱོན་ལ་གནག་ཁྱུའི་
ནང་དུ་སོང་དང་རྫི་བོ་དང་ནོར་ཏེ་མཆིའོ། །དེས་དེ་ལྟར་བྱས་ཏེ་སོང་བ་གཞན་གྱིས་
མཐོང་སྟེ། ཅི་ཆོམ་པོས་བཅོམ་མམ། མིན་ཏེ་ཉེ་དགའི་ཁའི་ཆོམ་རྐུན་གྱིས་བཅོམ་
མོ་ཞེས་འཕྱ་ཞིང་། ཕྱི་ཉིན་ཉེ་དགའ་དང་འཕྲད་པས། དེས་ཨ་རོ་གྱ། མ་གྱི་ཡང་
རུང་ངོ་། །ཁྱིམ་བདག་སྔར་དུད་པར་འཐུལ་ལ་ད་ནི་མེ་འབར་རོ། །ཞེས་སོགས་ཀྱི་
རྩུབ་པོ་ཕན་ཚུན་དུ་སྨྲས་ནས། ཁྱིམ་བདག་གིས་སྟོན་པ་ལ་ཞུས་ཏེ་བཅས་སོ། །
གཉིས་པ་ལྟུང་བ་རྣམ་པར་བཞག་པ་ནི། གཞི་མིའི་རྒྱུད་དུ་སྐྱེས་པའི་ཁྱིམ་པ་ཉེ་དུ་མ་
ཡིན་པ། བསམ་པ་ཕ་རོལ་པོ་ལས་འདོད་པས་སློང་བའི་བློས་ཀུན་ནས་བླངས་ཏེ།
སྦྱོར་བ་རྟེན་དགེ་སློང་རང་གི་ཆོས་གོས་གསུམ་ཕྲོགས་བརླག་ཚིག་པའམ། ཆུས་
ཁྱེར་བ་ལྟ་བུ་གང་ཡང་མ་ཡིན་པར། ཚང་ཞིང་སྐྱོན་མེད་པར་ཡོད་བཞིན་དུ་ཁྱིམ་
བདག་ལས་བླངས་ཏེ། མཐར་ཐུག་ཐོབ་པ་ན་སྤང་ལྟུང་དུ་འགྱུར་རོ། །ངག་གིས་
བརྗོད་པ་ཉེས་བྱས། ལག་ཏུ་ཐོབ་པ་དངོས་གཞི། གོས་སྔོན་པོ་བསླངས་པ་ལས་
Gr
སེར་པོ་ཐོབ་པའམ། རིན་ན་ཐང་ཆེན་པོར་བསླངས་པ་ལས་ཆུང་བ་ཐོབ་པ། ཁྲུ་ལྔ་
བསླངས་པ་ལས་དེ་མ་ཡིན་པ་ཐོབ་པ་ལྟ་བུ་ཉེས་མེད་དང་། སྐུད་པ་དང་། རས་
མའི་རྒྱུ་རས་བལ་ལྟ་བུ་ཐོབ་པ་ནི་ཉེས་བྱས་སོ། །
བདུན་པ་བཤེས་པ་ལ་སློང་བར་རིགས་པའི་སྤང་ལྟུང་ལ་གཉིས་ཀྱི། གླེང་
གཞི་ནི། སྟོན་པ་མཉན་ཡོད་ན་བཞུགས་ཚེ། འཕྲེང་ཅན་པའི་དགེ་སློང་བཞི་བཅུ་
དང་དོན་མཐུན་ལྷན་ཅིག་ལྗོངས་རྒྱུར་དོང་བ་ཆོམ་རྐུན་པས་བཅོམ་ནས། ཉེ་དུ་མ་

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་153
ཡིན་པ་ལས་བསླངས་ན་ནི་བསླབ་པ་འདྲལ་ལ། ཉེ་དུ་ནི་འདིར་མེད་དོ་སྙམ་ནས།
ཉིན་མོ་ཚང་ཚིང་དུ་འཁོད་དེ་མཚན་མོ་རྒྱལ་བྱེད་ཚལ་དུ་སོང་བས། མིང་ཅི་ཡིན་
འཕྲེང་བ་ཅན་པ་བཞི་བཅུའོ། །འོངས་པ་ལེགས་སོ། །ཞེས་གོས་མང་པོ་བྱིན་པ་
ཞུས་ཤིང་གནང་ངོ༌། །དེའི་ཚེ་ཉེ་དགའ་ལ་འདི་དག་ཐམས་ཅད་ཁྱིམ་བདག་གིས
ཞུས་ནས་བསླབ་པ་བསྡམས་པས་བཅའ་བའི་རིན་ཙམ་ཡང་སློང་མི་ནུས་ཀྱི། འཕྲེང་
བ་ཅན་པ་ལ་གནང་བས། དེ་སྔོན་དུ་བཏང་ནས་རྙེད་པ་སྒྲུབ་བོ་སྙམ་པ་ལྟར་དུ་བགྱིས་
པ་དང་མང་དུ་རྙེད་དོ། 
དེ་དག་གྲལ་དུ་སོང་བ་ལ་
དྲུག་སྡེས་རྙང་རྙིང་ཕྱོགས་གཅིག་
ཏུ་སྤུངས་ནས་བཞག་གོ། །སླེབས་པ་དང་གོས་ལོངས་ཤིག །ཆུང་རྙིང་ཤ་སྟག་
གོ། །མི་དགའ་ན་ཡང་བླངས་ཏེ་འཚེམ་པའི་སྐབས་དེ་གསོལ་བས་བཅས་སོ།།
གཉིས་པ་ལྟུང་བ་རྣམ་པར་གཞག་པ་ནི། གཞི་བཅས་ལྡན་དགེ་སློང་ལ་མཁོ་བའི་ཡོ་
བྱད་བཅུ་གསུམ་ལས་གང་རུང་མེད་པས། བསམ་པ་ལྷག་པར་སློང་འདོད་ཀྱི་ཀུན་
ནས་བསླངས་ཏེ། སྦྱོར་བ་སྟོད་གཡོགས་དང་སྨད་གཡོགས་ལ་སོགས་པ་ཅི་སློང་བ་
དེ་ཚད་ལས་ལྷག་པ་ངག་གི་རིག་བྱེད་ཀྱིས་སློང་ལ། མཐར་ཐུག་ལག་ཏུ་ལོན་པ་ན་
སློང་བར་རིགས་པའི་སྤང་ལྟུང་དུ་འགྱུར་རོ། །བླང་བར་བྱ་བ་མ་ཡིན་པའི་དངོས་པོ་
གོས་དང་རས་བལ་ལ་སོགས་པ་བསླངས་ན་སྦྱོར་བའི་ཉེས་བྱས། ཐོབ་ན་དངོས་
གཞི། དངོས་པོ་ལྷག་པོ་སྦྱིན་བདག་ལ་ཕར་གཏད་ཀྱང་མི་འདོད་པར་ཁྱོད་ཉིད་མཛོད་
ཅིག་ཅེས་པ་ལྟ་བུ་ལ་ཉེས་པ་མེད་དོ།
བརྒྱད་པ་སྤགས་པ་སློང་བའི་སྤང་ལྟུང་ལ་གཉིས་ཀྱི། གླེང་གཞི་ནི།
མཉན་ཡོད་དུ་ཁྱིམ་བདག་གཅིག་གིས་བུད་མེད་གཞན་ལ་ཟས་གོས་སྟེར་ཞིང་། བུད་

154
 སྟག་ལུང་སྡོམ་གསུམ་རྒྱས་པ་
མེད་ཀྱིས་ཀྱང་སྐྱེས་པ་གཞན་ལ་དེ་ལྟར་བྱས་པས་ཁྱིམ་དེའི་འབྱོར་པ་ཟད་པར་བྱས་
སོ། །རེ་ཞིག་ཁྱིམ་བདག་གིས་མངག་གཞུག་གཅིག་ལ་འདིས་ཁྱིམ་བདག་གུད་དུ་
བཅུག་གོ་ཞེས་བརྡེག་པས། ཁྱིམ་གུད་པའི་རྒྱུ་བཤད་དུ་ཡོད་ཀྱང་མི་སྨྲའོ། །དེ་ཉེ་
དགས་གོ་ནས་དེ་གཉིས་དད་པར་བྱས་ནས་དགེ་བསྙེན་ལ་བཀོད་པས་མངག་གཞུག་
ལ་ཡང་བྱམས་སུ་སོང་བས། ཉེ་དགའི་དྲིན་དུ་སེམས་སོ། །ཁྱིམ་བདག་གིས་ཉེ་དུ་
ལ་རས་ཡུག་འབུལ་ལོ་སྨྲས་པ་ཉེ་དགས་ཕག་ན་འདུག་པས་ཐོས་ནས། ཁྱིམ་དུ་སོང་
སྟེ། ང་ལ་བསྔོས་པའི་རས་ཡུག་བལྟའོ། །གསན་ནམ། བསྙེན་པར་རྫོགས་ནས་
འདི་ཙམ་ལོན་ནས་དེ་ཙམ་མི་སྲིད་དམ། བླངས་ཏེ་ཕུལ་བས། གཞན་བྱིན་ཅིག །
མེད་དེ། ཉོས་པའོ། །དེས་ཉོས་ནས་རིན་མ་འཁོར་བའི་བར་ཅུང་ཟད་འགོར་བས་ཅི་
ནའམ་ཞེས་ངན་སྨྲས་བརྗོད་པས་མ་རངས་པར་བྱས་པ་ལ་བརྟེན་ནས་བཅས་སོ། །
གཉིས་པ་ལྟུང་བ་རྣམ་པར་གཞག་པ་ནི། གཞིའི་ཡན་ལག་ཁྱིམ་པ་ཉེ་དུ་མིན་པ་
ལས། བསམ་པ་རང་ལ་བསྔོས་པ་ཤེས་ཀྱང་། དབུལ་ལོང་མེད་པར་སྔ་འགྲོས་སུ་
ཐོབ་འདོད་ཀྱིས་ཀུན་ནས་བསླངས་ཏེ། སྦྱོར་བ་བཅས་ལྡན་དགེ་སློང་གི་ངག་གི་རིག་
བྱེད་ཀྱི་མཐུས་བསླངས་ཏེ། མཐར་ཐུག་དེའི་རྐྱེན་གྱིས་ཐོབ་པ་ན་སྤང་ལྟུང་ངོ་། །
དགུ་པ་སོ་སོ་ནས་སྤགས་པ་སློང་བའི་སྤང་ལྟུང་ལ་གཉིས་ཀྱི། གླེང་གཞི་
ནི། ཉེ་དགའ་ལ་ཁྱིམ་བདག་མང་ པོས་སོ་སོ་ནས་ར་ས་ཡུག་ཆེན་འབུལ་ལོ། །ཞེས་
སྤགས་པ་ཐོས་ནས་བསླངས་པ་ལ་བརྟེན་ནས་བཅས་སོ། །གཉིས་པ་ལྟུང་བ་རྣམ་
པར་གཞག་པ་ནི། གཞི་ཁྱིམ་བདག་མང་པོས་སོ་སོ་ནས་འབུལ་བར་སེམས་པའི་
གོས། བསམ་སྦྱོར་གོང་དང་འདྲ་བས་མཐར་ཐུག་ཐོབ་ན་སྤང་ལྟུང་དུ་འགྱུར་རོ། །

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་155
བཅུ་པ་བསྐུར་བའི་སྤང་ལྟུང་ལ་གཉིས་ཀྱི། གླེང་གཞི་ནི། འོད་མའི་ཚལ་
སྐུ་
ན་སྟོན་པ་བཞུགས་ཚེ། ཉེ་དགའ་གྲོགས་པོ་དབྱར་ཚུལ་ཅན་སོང་ནས་སྦྱིན་པའི་
བསྔགས་པ་བརྗོད་པས་དད་ནས་པ་ན་དྲུག་ཅུ་འབུལ་བར་ཁས་བླངས་སོ། །སྟོན་པ་
ཀོ་ས་ལར་གཤེགས་ཚེ། ཚོང་པ་ལ་བསྐུར་ཏེ་ཉེ་དགའ་ལ་གཏད་པ། ཉེ་དགས་
ཞལ་ཏ་པ་སྤོས་ཚོང་གི་ཁྱེའུ་ལ་གཏད་པས། མཚན་མོ་འགྱོད་དེ། དེས་བསྙོན་སྲིད་
སྙམ་སྟེ་སྔ་བར་སོང་ནས་པ་ན་འོན་ཅིག །རེ་ཞིག་སྡོད་ཅིག །སུ་སྐད་སུ་སྡོད་མ་
བྱིན་ན་གྱོད་ལ་དཀྲིའོ། །དེས་ཁྲོས་ནས་དཔང་རྒྱ་འགེགས་སོ། །རྒྱ་མ་བྱེད་དོ། །
བལྟའོ། །ཁྱེད་ཀྱིས་བརྟགས་ཏེ་གཏད་དམ། མ་བརྟགས་ན་ཅིའི་ཕྱིར་རྒྱ་གཅོག །
དེ་ལྟར་རྩུབ་མོའི་དྲི་ལན་མང་དུ་བྱེད་ཅིང་འགོར་ཏེ་ཚོང་པ་ལ་པ་ན་དྲུག་ཅུ་ཆད་པར་
ཤོར་བས། དད་པའིཔའི་མྱུ་གུ་སྐྱེས་མ་ཐག་སྐེམ་པར་བྱས་པ་གསོལ་བས་བཅས་སོ། །
གཉིས་པ་ལྟུང་བ་རྣམ་པར་གཞག་པ་ནི། གཞི་སྦྱིན་བདག་ཕོ་ཉ་ཞལ་ཏ་བ་གསུམ་
ཆར་མི་ཡིན་པཔ།། བསམ་པ་མྱུར་བར་ཐོབ་འདོད་ཀྱིས་ཀུན་ནས་བསླངས་ཏེ། སྦྱོར་
བ་ཁྱིམ་པའི་རང་ལ་བྱིན་པའི་དངོས་པོ་ཞལ་ཏ་བྱེད་པའི་ལག་ཏུ་ཡོད་པ་བླང་བའི་ཕྱིར་
ཚིག་འཇམ་པོས་ཞལ་ཏ་བ་ལ་ལན་གསུམ་དུ་བསྐུལ་ཞིང་དེས་མ་བྱིན་ན་ལན་གསུམ་
དུ་ཕྱོགས་དེར་མི་སྨྲ་བས་འདུག་ཅིང་། དེ་འདྲ་བ་ལན་གསུམ་གྱིས་ཀྱང་མ་ཐོབ་ན་
སྦྱིན་བདག་ལ་སྤར་ཏེ། དེས་སེམས་བསྡུ་བར་ཁས་བླངས་ན་བླང་ཞིང་། མ་བླངས་
ན་མི་བླང་སྟེ། དེ་ལས་ལྷག་པར་ཚུལ་མ་ཡིན་པས་བླངས་ནས། མཐར་ཐུག་ཐོབ་
པ་ན་སྤང་ལྟུང་ངོ༌། །སྔོན་ལ་བསྡད་པ་གསུམ་བཏང་ནས་ཕྱི་ནས་བསྐུལ་བ་གསུམ་
བྱེད་ནའང་འདྲ་ཞིང་། བསྡད་པ་བཞི་དང་བསྐུལ་བ་གཉིས་བྱ་བ་སོགས་ནི་མི་འགལ་

156
 སྟག་ལུང་སྡོམ་གསུམ་རྒྱས་པ་
ལ༑ བསྐུལ་བ་ནི་གསུམ་ལས་ལྷག་པར་མི་བྱ་བ་འཆད་དོ། །
བཅུ་ཚན་གཉིས་པ་ལས། སྲིན་བལ་དང་བལ་ནག་པོ་འབའ་ཞིག་ཆ་གཉིས་
པ་བསྲེ་བ་གསུམ་གྱི་གླེང་གཞི་ནི། མཉན་ཡོད་དུ་དགེ་སློང་རབ་ཏུ་མང་པོས་དཀོན་
ཞིང་རིན་ཐང་ཆེ་བའི་སྲིན་བལ་ལས་སྟན་བྱས་པ་དང་། ལུག་བལ་ནག་པོ་འབའ་
ཞིག་ལས་དང་། ཆ་གཉིས་ལུག་བལ་ནག་པོ། གསུམ་པ་དཀར་པོ། བཞི་པ་
འཁོབ་བལ་ལས་བྱེད་ནས། ཁྱིམ་པ་དང་མུ་སྟེགས་བྱེད་དག་འཕྱ་བའི་སྐབས་དེ་
གསོལ་བས་བཅས་སོ། །གཉིས་པ་
པ་ལྟུང་བ་རྣམ་པར་གཞག་པ་ནི། གཞི་དཀོན་ཅིང་
e
 རིན་ཐང་ཆེ་བའི་སྲིན་བལ་མ་ཉམས་པ་དང་། བཅོས་མ་མ་ཡིན་པར་རང་བཞིན་
གྱིས་གནག་པའི་བལ་ནག་པོ་གཉིས་སོ་སོ་འབའ་ཞིག་པའམ། ཆ་གཉིས་ནག་པོ།
གསུམ་པ་དཀར་པོ། བཞི་པ་འཁོབ་བལ་མ་བཅུག་པར། བསམ་པ་སྟན་བྱེད་འདོད་
ཀྱིས་ཀུན་ནས་བསླངས་ཏེ། སྦྱོར་བ་རང་ངམ་གཞན་བསྐོས་པས། མཐར་ཐུག་སྲིན་
བལ་སོགས་དེ་དག་བཀྲམ་པ་ཙམ་གྱིས་སྤང་ལྟུང་ངོ་། །དེ་ཡང་འདིའི་སྐབས་སུ།
གློ་དང་། རྒྱབ་དང་། གཉའ་བ་ནས་སྐྱེས་པ་ནི་དཀར་པོ། མགོ་དང་། རྐང་པ་
དང་། ལྟོ་བ་ནས་སྐྱེས་པ་ནི་འཁོབ་བལ་ཡིན་ནོ། །ཞེས་བཤད་ལ། མདོར་ན་ཡུལ་
དུས་དེར་དཀོན་ཅིང་རིན་ཆེ་བའི་ཕྱིར་སྲིན་བལ་དང་། ལུག་བལ་ནག་པོ་རེ་རེ་ཁོ་ནས་
སྟན་གྱི་ནང་ཚངས་མི་བྱ་ཞིང་། ནག་པོ་ཆ་གཉིས། དཀར་པོ་ཆ་གཅིག། འཁོབ་
བལ་ཆ་གཅིག་བཅུག་པའི་སྟན་གནང་བ་ལས། ནག་པོ་ལ་སྲེད་པས་ཆ་གཉིས་ལས
ལྷག་པར་གཞུག་པར་མི་བྱ་བར་གོ་དགོས་སོ། །ཆོས་གོས་ཀྱི་དབྱེ་བར་བགྲང་བའི་
ཕྱིར་གདིང་བ་ནི་སྟན་མ་ཡིན་ལ། སྟན་ནི་གོང་དུ་བཤད་པའི་ནང་ཚངས་ཅན་འདི་ཉིད་

157
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
དེ་ཚད་གདིང་བ་དང་མཉམ་མོ། །
བཞི་པ་ལོ་དྲུག་གི་ནང་དུ་སྟན་གསར་པ་བྱེད་པའི་སྤང་ལྟུང་ལ་གཉིས་ཀྱི།
གླེང་གཞི་ནི། དགེ་སློང་དག་སྟན་གསར་པ་བཅོས་ནས་མ་ལེགས་སོ། །ཞེས་ཡང་
ཡཡང་བྱེད་ནས་བྱ་བ་མང་བས་བསམ་གཏན་དང་། ཀློག་པ་ལ་གནོད་པ་དེ་ཞུས་པས་
བཅས་ཤིང་། ཡུལ་འབྲོག་གནས་གྲང་ཆེས་པས་ལོ་དྲུག་སྟན་གྱིས་མ་ཐུབ་ཅིང་།
དགེ་འདུན་གྱིས་གནང་ན་རུང་བར་རྗེས་སུ་གནང་ངོ༌། །གཉིས་པ་ལྟུང་བ་རྣམ་པར་
གཞག་པ་ནི། གཞི་གསར་དུ་གྲུབ་པའི་སྟན། བསམ་པ་དོན་བྱེད་ནུས་པ་ཡོད་བཞིན་
དུ་སླར་བྱེད་འདོད། སྦྱོར་བ་སྟན་སྔ་མ་གྲུབ་ནས་ལོ་དྲུག་མ་ལོན་པར་ཕྱི་མ་བྱེད་
པ༑ མཐར་ཐུག་གྲུབ་པ་ན་སྤང་ལྟུང་ངོ་། སྤྱིར་སྟན་རུང་བ་ཚད་ལས་ལྷག་ན་
བཅད། མ་ལོངས་ན་བསྐྱེད། རལ་ན་བཙེམ། བུག་ན་བསླན་པ་སོགས་བྱ་ཞིང་།
བཅོས་སུ་མེད་ན་དགེ་འདུན་ལ་ཞུ། དགེ་བསྐོས་ཀྱིས་སྟན་ལ་བལྟས་ནས་གནང་
ན༑ སླར་ཉེས་པ་མེད་དོ། །
ལྔ་པ་མཐོ་གང་མ་བསླན་པའི་སྤང་ལྟུང་ལ་གཉིས་ཀྱི། གླེང་གཞི་ནི། སྟོན་
པ་སངས་རྒྱས་ཚེ་བྱང་ལམ་ནས་འོངས་པའི་ཚོང་པ་འགའ་ཞིག་གིས་སངས་རྒྱས་
མཆོད་པ་དང་ཁེ་སྤོགས་སྒྲུབ་སྙམ་པས་མགོན་མེད་ཟས་སྦྱིན་ཅན་དུ་སོང་སྟེ། དེའི་
ཚུལ་བསྙད་པས། ལེགས་སོ་ཟེཟེར་ནས་ཁྲིད་དེ། ཆོས་ཉན་ནས་གཙུག་ལག་ཁང་
བལྟར་ཕྱིན་པས། དགེ་སློང་རྣམས་ཀྱི་གདིང་བ་རྡོལ་བ་མཐོང་ནས། གདིང་བའི་
རྒྱུར་རས་ཡུག་ཆེན་ལྔ་བརྒྱ་ཕུལ་ལོ། །རྙིང་བ་རྣམས་གཙུག་ལག་ཁང་བླ་གབ་མེད་
པར་སྤངས་པ་སྟོན་པས་གཟིགས་ཏེ། ཁྱིམ་བདག་དད་པ་ཅན་གྱིས་ཤ་ཁྲག་པགས་

158
 སྟག་ལུང་སྡོམ་གསུམ་རྒྱས་པ་
པ་བཙིར་ཏེ་བྱིན་པ་དག་དྲོད་མི་ཤེས་པར་སྤྱོད་པ་རྨེད་དེ་བཅས་སོ། །གཉིས་པ་ལྟུང་
བ་རྣམ་པར་གཞག་པ་ལ། གཞི་སྔོན་ཡུན་དུ་ལོངས་སྤྱད་པའི་རྙིང་པ། བསམ་པ་
གསར་པ་ལ་སྲེད་པའི་ཀུན་སློང་གིས། སྦྱོར་བ་གདིང་བ་རྙིང་པ་ནས་ཚད་ལྡན་གྱི་ཁྲུ་
ཕྱེད་དང་དོ་མ་བསླན་པར་གདིང་བ་གསར་པ་ལོངས་སྤྱད་ན། མཐར་ཐུག་གྲུབ་པ་ན་
སྤང་བའོ། །
དྲུག་པ་བལ་འཁུར་བའི་སྤང་ལྟུང་གཉིས་ཀྱི། གླེང་གཞི་ནི། མཉན་ཡོད་དུ་
དྲུག་སྡེ་གཞན་རྣམས་ཁྱིམ་སོ་སོར་འདོང་ཞིང་། འཆར་ཀ་གཅིག་པུར་འདུག་པ་དེ་
ལ་ཡུལ་དུ་འགྲོ་བའི་ཚོང་པ་ལ། ཁོ་བོ་ཁྱེད་དང་ལྷན་ཅིག་འདོང་ངོ་། །ཡུལ་ངན་
པས་འགྱོད་པར་འགྱུར་རོ། །དེ་ལྟ་ནའང་ཡུལ་བལྟའོ། །སོང་སྟེ་བལ་ཡུལ་དུ་སླེབ་
པ་དང་། མི་དགའ་བར་གྱུར་པས་བལ་གྱིས་བཀང་བའི་ཤིང་རྟ་ལ་ཞུགས་ཏེ། ཚོང་
པ་དང་ལྷན་ཅིག་ཆས་པ་ཤིང་རྟའི་སྲོག་ཤིང་ཆག་སྟེ། བཅོས་ན་ཆོམ་རྐུན་པོས་ཚོར་
ན་གསོད་དུ་འོང་གི། གཅེས་པ་ཁྱེར་ལ་ཤོག་ཅིག་ཟེར་བས། དྲུག་སྡེས་ཁྱེད་ལ་མི་
གནོད་ན་ཞྭ་གོས་ལ་སོགས་པའི་དོན་དུ་བལ་ཅུང་ཞིག་འཁུར་རོ། །ཐམས་ཅད་
སྣོམས་ཤིག །དེར་ཆོས་གོས་དང་ལྷུང་བཟེད་ཐམས་ཅད་གཅིག་གིས་ཁུར། བལ་
དེ་ལ་ཐག་པ་བཀལ་ཏེ་ཁུར་པོ་ཆེ་བ་ཞིག་དྲངས་ནས་རྒྱལ་བྱེད་ཚལ་དུ་སླེབས་པ་ན།
མུ་སྟེགས་དང་ཁྱིམ་པ་བསྟན་པ་ལ་དད་པ་དག་འཕྱ་བའི་སྐབས་དེ་གསོལ་བས་
བཅས་སོ། །གཉིས་པ་ལྟུང་བ་རྣམ་པར་གཞག་པ་ནི། གཞི་བལ་ཁུར་པོར་ལོངས་
པ༑ འདུ་ཤེས་མ་
འཊའཁྲུལ་ཞིང་འདོད་པའི་ཀུན་སློང་གིས། སྦྱོར་བ་གཞན་ལ་འཁུར་
བ་ཡོད་བཞིན་དུ་རང་གིས་ཁུར་ན། མཐར་ཐུག་གྲོང་ཁྱེར་ནས་གྲོང་ཁྱེར་དུ་རྒྱང་

159
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
གྲགས་གཅིག་དང་། དགོན་པ་ནས་དགོན་བར་དཔག་ཚད་གཅིག་དང་། འཁུར་བ་
མེད་ན་དཔག་ཚད་གསུམ་ལས་ལྷག་པའི་རྒྱང་གྲགས་ཀྱི་མཐར་ཕྱིན་པ་སྟེ། གསུམ་
པོ་གང་ཡང་རུང་བར་སླེབས་པ་ན་སྤང་ལྟུང་དུ་འགྱུར་རོ། །རྫས་སྔགས་སྨན་ལ་
སོགས་པས་བལ་ཁྱེར་ན་ཉེས་བྱས་སོ། །སྒོམ་པ་ལས་བྱུང་བའི་རྫུ་འཕྲུལ་གྱིས་འགྲོ་
ན་ལྟུང་བ་མེད་དོ། །སྤྱིར་ཁྱིམ་པའི་ཁུར་ཕྱེད་ལས་ལྷག་པ་དགེ་སློང་གིས་མི་འཁུར་
ཅུ་
ཞིང་། ཞྭ་དང་ལྷམ་སྒྲོག་གུ་ཅན་དང་། སྟོད་སྐོར་ནང་ཚངས་ཅན་དང་སྐེ་རགས་
ཙམ་གྱི་དོན་དུ་བལ་འཁྱེར་བ་ལ་ཉེས་པ་མེད་ལ། གོང་དུ་རྒྱང་གྲགས་ཞེས་འབྱུང་བ་
ནི་སོར་མོ་ཉེར་དྲུག་ལ་ཁྲུ་གང་། ཁྲུ་བཞི་ལ་གཞུ་གང་། གཞུ་ལྔ་བརྒྱ་ལ་རྒྱང་
གྲགས། དེ་བརྒྱད་ལ་དཔག་ཚད་དོ། །འདི་དག་འདུལ་མངོན་དུས་འཁོར་སོགས་
སུ་མི་འདྲ་བ་འབྱུང་ཡང་དོན་མི་འགལ་ལོ། །
བདུན་པ་བལ་རྨེལ་དུ་འཇུག་པའི་སྤང་ལྟུང་ལ་གཉིས་ཀྱི། གླེང་གཞི་ནི།
དྲུག་སྡེས་བལ་བགོས་ནས་རང་རང་གི་གནས་སུ་བཅུག་པ་ན། འཆར་ཀའི་སྐྱེ་
དགུའི་བདག་མོ་དང་ཕྲད་དེ། བལ་ཉུང་ངུ་ཞིག་ཡོད་ན་རྨེལ་ཅིག །དགེ་སློང་མ་
གཉིས་བཏང་ངོ༌། །དེ་གཉིས་ཀྱིས་གཡར་ཁང་དུ་ཁུར་ནས། དགེ་སློང་མ་དག་
གིས་རྨེལ་ནས་འཆར་ཀ་ལ་གཏད་དོ། །དགེ་སློང་མ་རྣམས་སྟོན་པ་ལ་ཕྱག་འཚལ་
དུ་སོང་བ་ན་བཙོ་ལག་མཁན་ལྟར་དམར་བ་གཟིགས་ནས་རྒྱུ་མཚན་དྲི་བར་མཛད་དེ།
བསླབ་པ་བཅས་སོ། །གཉིས་པ་ལྟུང་བ་རྣམ་པར་གཞག་པ་ནི། གཞིར་གོས་རྒྱུར་
རུང་བའི་བལ། བསམ་པ་རྨེལ་དུ་འཇུག་འདོད་ཀྱིས། སྦྱོར་བ་དགེ་སློང་མ་ཉེ་དུ་མ་
རུ་
ཡིན་པ་ལ་བགྱིད་དུ་བསྩལ་བ། མཐར་ཐུག་རྨེལ་ཏེ་སླར་ཐོབ་པ་ན་སྤང་ལྟུང་ངོ༌།།

160
 སྟག་ལུང་སྡོམ་གསུམ་རྒྱས་པ་
བརྒྱད་པ་རིན་པོ་ཆེ་བདག་གིར་བྱེད་པ་ལ་གཉིས་ཀྱི། གླེང་གཞི་ནི། སྟོན་
པ་འོད་མའི་ཚལ་ན་བཞུགས་ཚེ་གྲོང་དཔོན་གཙུག་ན་ནོར་བུས་རྒྱལ་བློན་རྣམས་ཀྱི་
གཏམ་ལ། དགེ་སློང་རྣམས་མངོན་མཚན་ཆུང་ཞིང་། གསེར་བདག་གིར་བྱེད་ཅེས་
ཁ་ཅིག་ཟེར། མི་བྱེད་ཅེས་ཁ་ཅིག་ཟེར་ནས་འདི་གང་ལགས། རུང་ཞེས་བདག་
གིར་བྱེད་དོ་ཞེས་སྐུར་པ་འདེབས་པའོ། །ངོ་མཚར་རོ། །བདག་ཀྱང་དེ་སྙམ་མོ་ཟེར་
ནས་སོང་ངོ༌། །དེ་ནས་དགེ་འདུན་བསྡུས་ཏེ། གྲོང་དཔོན་འདི་སྐད་ཟེར་གྱིས། རྩྭ་
ཤིང་སོགས་བདག་གིར་བྱ་ཡི། གསེར་བདག་གིར་མི་བྱའོ། །འདི་ནི་བྱུང་བའོ། །
དྲུག་སྡེ་དག་གིས་རང་གི་ལག་གིས་གསེར་དངུལ་སོགས་ལེན་ཅིང་འཇོག་པར་བྱེད་
ནས། མུ་སྟེགས་ཅན་དག་ཁྱིམ་པ་དང་ཁྱད་ཅི་ཡོད་ཟེརཟེར་བའི་སྐབས་དེ་གསོལ་བས་
བཅས་སོ། །གཉིས་པ་ལྟུང་བ་རྣམ་པར་གཞག་པ་ནི། གཞི་རུང་བ་གསུམ་གང་
ཡང་མ་བྱས་པའི་དངོས་པོ་གསེར་དང ངུལ་སོགས་རིན་པོ་ཆེ་ཡིན་པ། ཉོ་ཚོང་ལ་
སོགས་པའི་ཐ་སྙད་གདགས་སུ་རུང་བ། རང་གི་ཡིན་པ། ལག་པས་སླེབས་པའི་
མངོན་སུམ་དུ་གནས་པ། འདུ་ཤེས་མ་འཁྲུལ་ཞིང་ཀུན་སློང་དང་དུ་ལེན་པའམ་
བབདག་གིར་བྱར་འདོད་པས། སྦྱོར་བ་རང་གི་ལུས་ཀྱིས་རེག་གམ། གཞན་ལ་
བསྒོས་ཏེ་རེག་ཏུ་བཅུག་ན། མཐར་ཐུག་ལག་ཏུ་ལོན་པའམ་ཐོབ་རུང་བ་ན་སྤང་ལྟུང་
ངོ༌། །རིན་པོ་ཆེ་ཡིན་ཡང་གས་པའམ། ཚིག་པ་ལ་སོགས་པས་རིན་ཐང་ཉམས་ཏེ་
བཙོང་དུ་མི་རུང་བར་གྱུར་པའམ། ས་རྡོ་སོགས་ལ་རིན་པོ་ཆེའི་རྣམ་པར་བཅོས་ཏེ་
ཚོན་གྱིས་མཛེས་པར་བྱས་པ་ཉེས་བྱས། རྒྱུན་དུ་མ་བྱས་པའི་ཞ་ཉེ་ཟངས་ལྕགས་
སོགས་ལ་རེག་པ་ཉེས་མེད་དོ། །སྤྱིར་སྟོན་པས་གནང་བའི་ཁབ་དང་རྒྱ་ལ་སོགས་

161
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
པ་རིན་པོ་ཆེ་ལས་མི་བྱ། ར་གན་དང་། ཟངས་དང་། འཁར་བ་དང་། ཤིང་གི་
ལྷུང་བཟེད་མི་བཟུང་། མེ་ཆུའི་དོན་དུ་མེ་ཤེལ་ཆུ་ཤེལ་དང་། བཟའ་བཏུང་གི་དོན་
དུ་ཕུལ་བའི་ཀཆུ་པ་ཎ་དང་། ལམ་རྒྱགས་སུ་རིན་པོ་ཆེ་ཁྱེར་བ་ལྟ་བུ་རྣམས་ལ་བྱིན་
གྱིས་བརླབས་ཏེ་བཅང་དུ་རུང་བར་བྱེད་དོ། །བྱིན་གྱིས་བརླབས་པ་ནི་རྟེན་ཡུལ་
གཉིས་ཀ་འགྲེང་སྟེ། དངོས་པོ་དེ་བསྙེན་པར་མ་རྫོགས་པ་ཞིག་གིས་མདུན་དུ་འཇོག་
ཏུ་བཅུག་ལ་ལག་པ་བརྐྱངས་ཏེ་འཛིན་པའི་ཚུལ་གྱིས། བཙུན་པ་དགོངས་སུ་
གསོལ། བདག་དགེ་སློང་མིང་འདི་ཞེས་བགྱི་བས། དངོས་པོ་རུང་བ་མ་ལགས་པ་
འདི་རྙེད་དེ། བདག་དགེ་སློང་མིང་འདི་ཞེས་བགྱི་བས་དངོས་པོ་རུང་བ་མ་ལགས་པ་
འདི་བྱིན་གྱིས་བརླབ་བོ། །དངོས་པོ་རུང་བ་མ་ལགས་པ་འདི་དངོས་པོ་རུང་བ་
པར་བགྱིའོ། །ལན་གསུམ་དང་ཐབས་ལེགས་བྱའོ། །
བསྒྲུབ་
དགུ་པ་མངོན་མཚན་ཅན་གྱི་སྤང་ལྟུང་ལ་གཉིས་ཀྱི། གླེང་གཞི་ནི། དྲུག
སྡེས་མངོན་མཚན་ཅན་གྱི་སྤྱོད་པ་ལ་བུན་དང་སྐྱེད་བྱས་པ་དང་། མུ་སྟེགས་རྣམས་
ཁྱིམ་པ་རྣམས་དང་ཁྱད་ཅི་ཡོད་ཟེར་བའི་སྐབས་དེར་བཅས་སོ། །གཉིས་པ་ལྟུང་བ་
རྣམ་པར་གཞག་པ་ནི་དགོས་པ་ཁྱད་པར་བ་དང་མི་ལྡན་པའི་དགེ་སློང་གིས། གཞི་
ཁྱིམ་པ་ཉེ་དུ་མ་ཡིན་པ། རང་དང་ནོར་ཐ་དད་པ་ལ་དངོས་པོ་རིན་པོ་ཆེའམ། འབྲུ་
ལ་སོགས་པའི་ནོར། བསམ་པ་རང་དོན་དུ་སྐྱེད་ཀྱི་ཁེ་འདོད་པས་ཀུན་ནས་བསླངས་
ཏེ། སྦྱོར་བ་བུན་སྐྱེད་བྱེད་པ་ལ་ཞུགས་ཏེ། མཐར་ཐུག་སྐྱེད་ཐོབ་པ་ན་སྤང་ལྟུང་
ངོ༌། །བགྱིད་དུ་བསྩལ་བ་དང་། གཞན་གྱི་ཕྱིར་དང་། ཉེ་དུ་ཡིན་པ་དང་། འཕྲིན་
སོགས་ཀྱིས་ཐོབ་ན་ཉེས་བྱས་སོ། །དཀོན་མཆོག་གི་དོན་དུ་ནི་ཀུན་དགའ་ར་བ་

162
 སྟག་ལུང་སྡོམ་གསུམ་རྒྱས་པ་
པའམ། དགེ་བསྙེན་ཞལ་ཏ་བྱེད་པ་དག་གིས་སྐྱེད་གཏང་བར་བྱ་སྟེ། བསྙོན་དུ་མེད་
པར་བྱ་བའི་ཕྱིར་གཏའ་མ་དང་། ལོ་ཟླ་ཚེས་གྲངས་གནས་བརྟན་དགེ་བསྐོས་ལེན་
པ་པོ་རྫས་སྐྱེད་དཔང་པོ་དང་བཅས་པ་ཡི་གེར་གསལ་བར་བྱས་ཏེ་རྒྱས་གདབ་བོ། །
བཅུ་པ་ཉོ་ཚོང་གི་སྤང་ལྟུང་ལ་གཉིས་ཀྱི། གླེང་གཞི་ནི། དྲུག་སྡེ་དང་།
ལྗོངས་ལོ་ལེགས། གྲོང་ཁྱེར་ཉེས་པའི་ཚེ་ན་ལྗོངས་ནས་གྲོང་ཁྱེར་དུ་ལེན། ལྡོག་
པའི་ཚེ་གྲོང་ཁྱེར་ནས་ལྗོངས་སུ་གཏོང་། རིན་ཆེ་བའི་ཚེ་ན་འཚོང་། ཆུང་བའི་ཚེ་ན་
ཉོ་བར་བྱེད་པས། མུ་སྟེགས་རྣམས་ཁྱིམ་པ་རྣམས་དང་ཁྱད་ཅི་ཡོད་ཟེར་བའི་སྐབས་
དེར་བཅས་སོ། །གཉིས་པ་ལྟུང་བ་རྣམ་པར་གཞག་པ་ནི། གཞི་སྔོན་གྱི་བུ་ལོན་
ཆགས་པས་ཉོ་ཚོང་མ་བྱས་ན་བུ་ལོན་མི་འཁོར་ཞིང་། བུ་ལོན་མ་འཁོར་ན་མ་བྱིན་
ལེན་གྱི་ཕམ་པར་འགྱུར་བ་ལ་སོགས་པའི་རྐྱེན་ཁྱད་པར་ཅན་རྣམས་དང་མི་ལྡན་པའི་
བཅས་ལྡན་དགེ་སློང་གིས། བསམ་པ་ཁེ་སོགས་འདོད་པས། སྦྱོར་བ་འབྲུ་དང་
གོས་ལ་སོགས་པའི་དངོས་པོ་མེད་པའི་ཚེ་ཉོ་ཞིང་། དཀོན་པའི་ཚེ་འཚོང་བའི་སྒོ་
ནས། མཐར་ཐུག་ཁེ་སྤོགས་གྲུབ་པ་ན་སྤང་ལྟུང་ངོ་། །སྤྱིར་དཀོན་མཆོག་མཆོད་
པ་དང་དགེ་འདུན་གྱི་ཆེད་དུ་མ་གཏོགས་རང་དོན་དུ་མི་བྱ་ལ། དགེ་འདུན་གྱི་འབྲས
ལ་སོགས་པ་ཟད་ན་ཉོ། སྲོག་ཆགས་དང་བཅས་ན་མ་གནོད་པར་སྦྱངས། རང་
ཉིད་ཀྱི་ཆོས་གོས་སོགས་ཀྱང་ཁྱིམ་པར་ཉོར་གཞུག །དེ་མེད་ན་རང་གིས་རིན་ཐང་
ཚད་མ་བཅའ་པར་འདི་ཙམ་བྱིན་ཅིག་ཅེས་བརྗོད། དཀོན་མཆོག་གི་དོན་མ་གཏོགས་
པ༑ གཞན་དོན་དུའང་ཚོང་ལ་མི་བརྩེགས་པ་ལ་ཡང་བསླབ་པར་བྱའོ། །
བཅུ་ཚན་ཐ་མའི་དང་པོ་ལྷུང་བཟེད་ལྷག་པོ་འཆང་བའི་སྤང་ལྟུང་ལ་གཉིས་

163
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ཀྱི། གླེང་གཞི་ནི། ཉེ་དགས་དགའ་འདུན་པ་དྲུག་ཅུ་རེ་རེ་ནས་ལྷུང་བཟེད་རིན་པ་ན་
དྲུག་ཅུ་རྙེད་པ་དང་། དེ་དག་གིས་དགེ་སློང་ལ་ལྷུང་བཟེད་དུ་འཚལ། གཅིག་
གོ། །དགེ་སློང་ནི་རྙེད་པས་ཟིལ་གྱིས་མནན་ཏོ། །ཞེས་པ་ནི་བྱུང་བའོ། །དྲུག་སྡེ་
དག་བྱིན་གྱིས་མ་བརླབས་པར་ལྷུང་བཟེད་རྙེད་དོ་ཅོག་འཆང་བ་ལ་དོན་ཉུང་ངུ་དག་
འཕྱ་བའི་སྐབས་དེ་གསོལ་བས་བཅས་སོ། །འདི་ལ་གཞི་བཅས་ལྡན་དགེ་སློང་
གིས། བསམ་པ་རང་དོན་དུ་རྒྱུན་དུ་འཆང་འདོད་ཀྱིས་ཀུན་ནས་བསླངས་ཏེ། སྦྱོར་
བ་བ་སྐྱ་བ། དཀར་བ། ནག་ཀྱང་མ་འཆོས་པ། ཚད་ལས་ཆེ་ཆུང་དུ་གྱུར་པ་མ་ཡིན་
པ་སྟེ། མཚན་ཉིད་ཚང་བ། རྒྱུ་སའམ་ལྕགས་ལས་བྱས་པ། ལྷག་པའི་ཡོ་བྱད་དུ་
བྱིན་གྱིས་བརླབས་པ་སོགས་ཀྱིས་རུང་བར་མ་བྱས་པའི་ལྷུང་བཟེད་ལྷག་པ་ཞག་བཅུ་
བཅངས་ཏེ། མཐར་ཐུག་བཅུ་གཅིག་པའི་སྐྱ་རེངས་ཤར་ཚེ་སྤང་ལྟུང་ངོ༌། །
གཉིས་པ་འཚོལ་བའི་སྤང་ལྟུང་ཡང་། ཉེ་དགས་ལྷུང་བཟེད་ཡོད་བཞིན་དུ་
ལྷག་པོ་འཚོལ་བ་ལ་བརྟེན་ནས་བཅས་སོ། །གཞི་ལྷུང་བཟེད་རུང་བ་ཚད་ལྡན་ཡོད་
པའི་དགེ་སློང་གིས། བསམ་པ་བཟང་པོ་འདོད་པས་ཀུན་ནས་བསླངས་ཏེ། སྦྱོར་བ་
ལྷུང་བཟེད་བསླན་པ་ལྔ་མེད་པ་སྤྱད་བཟོད་ཡོད་བཞིན་དུ་གཞན་འཚོལ་ན་སྤང་བའོ།།
སྤྱིར་ལྷུང་བཟེད་ཀྱི་མཚན་ཉིད་ཁའི་ཆ་མཐའ་ཁོ་ན་ནས་མཐེ་བོའི་ལྟོ་གང་གི་ཁྱོན་མན་
ཆད་ཀྱི་ལྷག་མར། འབྲས་ཐུག་པོ་ཆེ་མ་གྷ་དྷའི་བྲེའུ་ཆུང་གང་བཙོས་པ་སྲན་ཚོད་
དང་ཚོད་མ་དང་བཅས་ཤོང་བ་ནི་ཆུང་ངུ་། དེ་ལོག་པོ་ཤོང་བ་ཆེན་པོ། དེ་གཉིས་ཀྱི་
བར་ཕྱེད་དང་དོ་ཚོད་མ་དང་བཅས་པ་ཤོང་བ་འབྲིང་པོར་འཆད་ལ། མ་གྷ་དྷའི་བྲེའུ་
ཆུང་དོ་ལ། བོད་ཀྱི་བདུན་ཕུལ་བཞི་དང་། ཁྱོར་དོ་ཡོད་པ་ཡིན་ཞིང་། ཚོད་མ་ནི་

164
 སྟག་ལུང་སྡོམ་གསུམ་རྒྱས་པ་
དེའི་བཞི་ཆ་ཡིན་ནོ། །དེ་འདྲ་དེ་ཁ་དོག་དང་དབྱིབས་སོགས་ཀྱི་མི་མཐུན་སོགས་
དང་བྲལ་བ་འཆང་ཞིང་བཞག་པའི་ཚེའང་ཞྭ་ཉེའི་གཡར་འདབ་ལ་དགོད་དོ། ། ཡོ་
བྱད་དག་ལ་ལྷག་པར་ཆགས་པ་མི་བྱ་ཞིང་། ཆགས་པར་འགྱུར་བའི་ཡོ་བྱད་མི་
འཆང་ངོ༌། །ལྷུང་བཟེད་ཆག་པ་དང་། བོར་བ་དང་། མེད་ན་བསླངས་པ་ལ་ཉེས་
པ་མེད་དོ། །
གསུམ་པ་འཐག་ཏུ་འཇུག་པའི་སྤང་ལྟུང་ལ་ཡང་གཉིས་ཀྱི། གླེང་གཞི་ནི།
ཉེ་དགས་ཡུག་ས་མོ་ལྔ་བརྒྱ་ལས་དོག་པ་རྙེད་པས། ཐགས་མཁན་སྤྱི་གཅེར་ཅན་ལ་
འཐག་ཏུ་བཅུག་ཅིང་། སླར་ཡུགས་མོ་ལྔ་བརྒྱ་ལས་སྔར་བཞིན་དོག་པ་རྙེད་ནས་
སླར་འཐག་ཏུ་བཅུག་པ་དང༌། དེ་སྔ་མ་འཐག་པ་ན་བུ་ལོན་བླངས་པ་ད་དུང་མ་
འཁོར་རོ་ཞེས་འཐག་མ་ཉན་པས། བློན་པོ་མཆེ་བ་ཅན་བསྐུལ་ཏེ་འཐག་ཏུ་བཅུག་
པས་གྲུབ་སྟེ་ཉེ་དགའ་ལ་ཕུལ་ནས་སྐམ་ཟོང་སྩོལ་ཅིག་ཅེས་སྨྲས་སོ། །ཁྱེད་སྐམ་
ཟོང་འབུལ་བ་ཡིན་ནམ་སྙམ། དུ་དུག་ཅིའི་ཕྱིར་མི་བླུད་ཅེས་ནས་འཕྱ་བའི་སྐབས་དེ་
གསོལ་བས་བཅས་སོ། །གཉིས་པ་ལྟུང་བ་རྣམ་པར་གཞག་པ་ལ། གཞི་བཅས་
ལྡན་དགེ་སློང་གིས། བབསམ་པ་ཉེ་དུ་མིན་པ་ལ་དེར་ཤེས་བཞིན་དུ་མྱུར་བར་འཐག་ཏུ་
འཇུག་འདོད་ཀྱི་ཀུན་སློང་གིས། སྦྱོར་བ་ཐ་ག་པ་ལ་གླ་རྔན་མ་བྱིན་པར་གོས་ཀྱི་རྒྱུ
རུང་བ་ཚད་ལྡན་རང་ངམ་བསྐོས་པས་འཐག་ཏུ་བཅུག་པ། མཐར་ཐུག་ཐོབ་ཅིང་
ཐོབ་བློ་སྐྱེས་པ་ན་སྤང་ལྟུང་ངོ༌། །
བཞི་པ་འཐག་པ་བསྐྱེད་པའི་སྤང་ལྟུང་ལ་གཉིས་ཀྱི། གླེང་གཞི་ནི། མཉན་
ཡོ
ཡོད་དུ་ཁྱིམ་བདག་གཅིག་གི་ཆུང་མས་ཉེ་དགའ་ཟང་ཟིང་གི་བཅུད་ཀྱིས་བསྡུའོ་ཟེར་

165
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ནས་ཐགས་མཁན་ལ་འཐག་ཏུ་བཅུག་པ་ཉེ་དགས་ཐོས་ཏེ། འདི་ཁོ་བོའི་ཡིན་གྱི།
དུ་འདི་ཙམ་ཞིག །ཞེང་དུ་འདི་ཙམ་སྐྱེད་ཅིག་ །དེས་དོག་པ་ཟད་ནས་སླར་
སྲིད་ 
བསླངས་ཤིང་། སྐྱེད་དམ་དེ་ཉིན་ཁོ་ནར་ཉེ་དགས་ཟེར་ཏེ་བསྐྱེད་དོ། །མས་འདི་མ་
ཡིན་པ་གཞན་ཞིག་འབུལ་ཟེར་ནས། ཉེ་དགས་བསླབ་པ་ལྟར་སྲང་བར་དུ་འོངས་
ཏེཏེ
།། རས་མའི་ཕང་པར་བཞག་པ་ཉེ་དགས་ཚམ་ཚོམ་མེད་པར་བླངས། དེའི་རྐྱེན་
གྱིས་ཐ་ག་པ་བླ་མེད་ནས་ཉེ་དགའ་ལ་འཕྱ་བའི་ 
སྐབསབས་དེར་གསོལ་བས་བཅས་
སོ། །འདི་ལའང་། གཞི་ཚུལ་ལྡན་དགེ་སློང་གིས། བསམ་པ་ཁོ་ལག་ཆེ་ཞིང་
འབྲས་བཟང་བར་འདོད་པས། སྦྱོར་བ་སྦྱིན་བདག་གིས་རང་ལ་བསྔོས་པའི་དོག་པ་
རུང་བར་ཚད་ལྡན་ལས་ལྷག་པ་སྦྱིན་བདག་ལས་བླངས་ཏེ་འཐག་ཏུ་བཅུག་ན།
མཐར་ཐུག་ཟིན་ཅིང་ཐོབ་པ་ན་སྤང་ལྟུང་ངོ་། །འདིའི་དངོས་གཞི་བསྐྱེད་པའི་རྐྱེན
གྱིས་སྦྱིན་བདག་གི་དོག་པ་ཟད་པ། རྔན་པ་མ་བྱིན་པ། སྦྱིན་བདག་གིས་ཁྱོད་ཀྱི་
ཕྱིར་གོས་འཐག་ཏུ་བཅུག་གི། དུས་དུས་སུ་གཟིགས་ཞེས་སོགས་ཀྱི་གནང་བ་མ་
ཐོབ་པ་རྣམས་ཚོགས་དགོས་སོ། །གོས་དེ་ལྟ་བུ་མ་གྲུབ་བར་གྱི་བསམ་སྦྱོར་ནི་ཉེས་
བྱས་སོ། །
ལྔ་པ་བྱིན་འཕྲོག་གི་གླེང་གཞི་ནི། དགེ་སློང་ཆོས་ཀྱིས་རས་ཡུག་ཆེན་རྙེད་
པས། སྣམ་སྦྱར་རྙིང་པ་བསོད་སྙོམས་པ་ལ་སྟེར་བར་ཁས་བླངས་ཏེ་སྣམ་སྦྱར་དྲུབ་
པ་པ་ཞུ་ཕྱིར་ཉེ་དགའ་ཅན་སོང་བས། ཁོ་བོས་སྣམ་སྦྱར་བྱིན་ནོ། །མི་འཚལ་གྱི་འདི་
ཉིད་དྲུབ་བོ། །མཁན་པོའི་ཚིག་བཅག་གོ། །ཞེས་དྲག་པོར་བཅོས་པས་ཁ་རོག་པར
འདུག་གོ། །སྣམ་སྦྱར་བླངས་ཏེ་རས་ཡུག་ཕུལ་བ་མ་བཞེས་པར་དགེ་འདུན་ལ་

166
 སྟག་ལུང་སྡོམ་གསུམ་རྒྱས་པ་
ཕུལ། རྙིང་པ་བསོད་སྙོམས་པ་གཅིག་ལ་སྦྱིན་ནོ། །དེ་ནས་དེས་སྟོན་པ་དང་ལྷན་
ཅིག་མཆིའོ། ། ཁོ་བོ་དང་ལྷན་ཅིག་འགྲོ་བའི་ཕྱིར་སྣམ་སྦྱར་བྱིན་གྱིས་མི་འགྲོ་ན་འོན་
ཅིག །སྣམ་སྦྱར་ཕྲོགས་པ་བླ་ཡི། གནས་ངན་ལེན་སྤྱོད་པ་དང་ལྷན་ཅིག་མི་འགྲོའོ་
སྙམ་དུ་གཏད་དོ། །ཆོས་སྣམ་སྦྱར་མེད་པ་སྟོན་པས་གཟིགས་ནས་རྨེད་དེ་བཅས་
སོ། །འདི་ལ་གཞི་བཅས་ལྡན་དགེ་སློང་གིས། བསམ་པ་རང་ངམ་གཞན་གྱི་དོན་དུ་
འཕྲོག་འདོད་ཀྱིས་ཀུན་ནས་བསླངས་ཏེ། སྦྱོར་བ་གཞན་དགེ་སློང་མཚན་ཉིད་དང་
ལྡན་པ་ལ་རང་གིས་སྦྱིན་པའི་ཆོས་གོས་རང་ངམ་བསྐོས་པས་ཕྲོགས་ཏེ། མཐར་
ཐུག་ཕ་རོལ་པོ་ཆོས་གོས་
དངདང་བྲལ་ཚེ་སྤང་ལྟུང་ངོ༌། །རྒྱུ་མི་རུང་བ་དང་ཚད་ལས་
ཆུང་ང་བ་དང་མངོན་སུམ་དུ་མ་བསྐོས་ཀྱང་བརྒྱུད་ནས་བསྐོས་ཏེ་འཕྲོག་ཏུ་བསྩལ་པ།
སླར་སྟེར་བར་སེམས་བཞིན་དུ་རེ་ཞིག་འཕྲོག་པ་ན་ཉེས་བྱས། གནོད་པ་མི་འབྱུང་
བར་བྱ་བའི་ཕྱིར་རེ་ཞིག་འཕྲོག་པ་རྣམས་ཉེས་མེད་དོ། །
དྲུག་པ་བརྟད་པ་ལས་བྱུང་བའི་གླེང་གཞི་ནི། རི་རི་བྲག་ན་ཁྱིམ་བདག་ཞིག་
གིས་གཙུག་ལག་ཁང་བགྱིས། དགེ་སློང་དྲུག་ཅུའི་བསོད་སྙོམས་དང་ན་བཟའ་
བསྟབས་པ་དེ་ཤི་ནས། བུས་རྔོ་མ་ཐོགས་པས་དགེ་སློང་རྣམས་ཀྱི་རྒན་ཞུགས་
གཉིས་ལུས་པ་ལ། བྱང་ལམ་གྱི་ཚོང་པས་རྙེད་པ་སྦྱར་གྱིས་དགེ་སློང་བཟང་པོ་སྤྱན་
དྲོངས་ཤིག་ཟེར་བས། གཞོན་པས་རྙེད་པ་སྦས། རྒན་པས་དྲུག་སྡེ་བོས་ཚེ། རེ་
རེ་བཞིན་འཁོར་བཅུ་བཅུ་དང་བཅས་ལྷགས་ཏེ། རྙེད་པ་ཅི་ཡོད་བླངས་ཏེ། མྱུར་
བར་ཟོས་ནས་དབྱར་ཕྱི་མ་བཞིན་དུ་ཁས་བླངས་བར་སེམས་པས། རྒན་ཞུགས་
ཀྱིས་བཅའ་བ་བཅོ་བརྒྱད་ཚོད་མ་སྣུམ་བག་ཅན་སྦྱོར་དུ་བཅུག་པ་ཟོས་ཤིང་རྙེད་པ

167
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ཡང་བགོས་པས་ཟད་དེ། དགེ་བསྐོས་ཀྱིས་ད་ནི་གདུགས་གཅིག་གིས་ལས་མེད་
དོ། །རྒན་ཞུགས་ལ་ཟླ་བ་གསུམ་གྱི་ཡོད་དོ་ཟེར་ནས་ཟད་དོ། །ཅི་བཅའ་བ་བཅོ་
བརྒྱད་སོགས་སྨྲས་སམ། འདི་སྨོད་ཀྱི་གནས་ནས་ཕྱུངས་ཤིག །མྱུར་དུ་བཟོད་པ་
མ་གསོལ་ན་ལྟག་པའི་སྤུ་འབྱི་ཡིས་གསོལ་ཅིག །གསོལ་ཚེ། རྒན་ཞུགས་དྲང་
པས་བཟོད་པར་བྱའོ་ཟེར་ནས་སོང་ཞིང་། མཉན་ཡོད་དུ་དབྱར་ཕྱི་མ་ཁས་བླངས་ཏེ།
འཁོད་པ་ན་ཚོང་པ་འོངས་པས། དགེ་སློང་མ་མཐོང་སྟེ་དྲིས་པས་རྨེད་དོ། །སྐབས་
དེ་གསོལ་པ་དང་། འགའ་ཞིག་གིས་དགག་དབྱེ་ཐོན་ནས་ཀྱང་རྙེད་པ་མ་བགོས་
པས་བཅས་སོ། །གཉིས་པ་ པ་ལྟུང་བ་རྣམ་བཞག་ནི། གཞི་བཅས་ལྡན་དགེ་སློང་
གིས། དངོས་པོ་བརྟད་པ་ལྔ་ཞེས་པ། ནད་པ་ལ་བྱིན་པ་དང་། ནད་པའི་ཕྱིར་
དང་། འཆི་བ་ལ་དང་། འཆི་བའི་ཕྱིར་དང་། འགྲོ་བར་ཆས་པ་ལ་སྦྱིན་པས་
མཚོན་ཏེ། དབྱར་ཁས་ལེན་པ་ལས་བྱུང་བའི་གོས་ཀྱི་རྙེད་པ་རུང་བ་ཚད་ལྡན།
དུས་དབྱར་ཁས་བླངས་ནས་དགག་དབྱེ་མ་བྱས་པའི་གོང་དུ་རྐྱེན་དབང་མ་གཏོགས་
པ༑ འདུ་ཤེས་མ་འཁྲུལ་ཞིང་། ཀུན་སློང་རྙེད་པ་དབྱར་ནང་བདག་གིར་བྱེད་འདོད་
པ་དང་། དབྱར་ནང་དུ་རང་དགར་བགོས་འདོད་པ་དང་། དགག་དབྱེ་ཐོན་པའི་ཕྱིར་
ཉིན་མ་བགོས་པ་དང་། སྦྱོར་བ་དེ་དང་དེ་ལྟར་བྱེད་པས། སྔ་མ་གཉིས་དགག་
དབྱེའི་ནང་དུ་བདག་གིར་བྱས་པ་དང་། བགོས་པ་དང་། ཕྱི་མ་སྦྱིན་བདག་གི་ཚིག་
གིས་དབང་མེད་དུ་སྦེད་པ་ལ་མ་བསྐོས་པར། དུས་དེ་དང་དེ་ལས་འདས་ན། རིམ་
གྱིས་དབྱར་རྙེད་བདག་གིར་བྱེད་སྔས་དང༌། བགོད་སྔས་དང་། བགོད་འཕྱིས་ཀྱི་
སྤང་བར་འགྱུར་རོ། །

168
 སྟག་ལུང་སྡོམ་གསུམ་རྒྱས་པ་
བདུན་པ་དགོན་པའི་འབྲལ་སྤང་གི་གླེང་གཞི་ལ། དགོན་པ་བས་ཞག་དྲུག
གི་མཐའ་ཚུན་ཆད་དུ་མཚམས་ལས་ཕྱི་རོལ་དུ་འབྲལ་དུ་གནང་བ་ལ། དྲུག་སྡེས་
བསམ་བཞིན་དུ་ཞག་བདུན་དུ་འབྲལ་བར་བྱེད་ནས་གསོལ་བས་བཅས་སོ། །ལྟུང་བ་
རྣམ་པར་གཞག་པ་ནི། དེ་ཡང་རྟེན་སྣམ་སྦྱར་ད་དང་མི་འབྲལ་བའི་གནང་ བ་མ་ཐོབ་
པ༑ སྲ་བརྐྱང་བཏིང་བར་མ་གྱུར་པའི་དགེ་སློང་གིས། བསམ་པ་འདུ་ཤེས་མ་
འཁྲུལ་ཞིང་ཀུན་སློང་རང་དགར་འབྲལ་འདོད་ཀྱིས། དངོས་པོ་རང་གི་ཆོས་གོས་
དངོས་ཀྱི་བྱིན་རླབས་ཅན། སྦྱོར་བ་རང་གི་མཚམས་ལས་ཕྱི་རོལ་དུ་འདས་པ།
སྤྱོད་ཡུལ་གྱི་གྲོང་འཇིགས་པ་དང་བཅས་པའི་གྲོང་གཞན་གང་རུང་དུ་བཞག་སྟེ།
རང་ཉིད་དགོན་པར་འདུག་པ་ལས། མཐར་ཐུག་ཞག་དྲུག་འདས་པ་བདུན་པའི་སྐུ་
རེངས་ཤར་བ་ན་སྤང་ལྟུང་ངོ༌ངོ་། །བར་ཆད་འགའ་ཞིག་གིས་ཞག་བདུན་ལ་སོགས་
པར་ཐལ་བ་ནི་ཉེས་པ་མེད་དོ། །
བརྒྱད་པ་རས་ཆེན་བཙལ་སྔས་དང་བཞག་འཕྱིས་ཀྱི་སྤང་བའི་གླེང་གཞི་
ནི། སྟོན་པས་དབྱར་གྱི་གོས་རས་ཆེན་འཆང་བར་གསུངས་པ་ལ། དབྱར་སྔ་ཕྱི་
ཁས་ལེན་པ་གང་གིའང་འཚོལ་ཞིང་། ཡུན་རིང་དུ་འཆང་བར་བྱེད་པས། བྱ་བ་
མང་ནས་འཕྱ་བས་གསོལ་ཏེ་བཅས་སོ། །ལྟུང་བ་རྣམ་བཞག་ནི། འདི་ལ་རྟེན་
དབྱར་གནས་དང་འབྲེལ་བའི་དགེ་སློང་གིས་བསམ་པ་རང་དོན་དུ་དབྱར་ཁས་ལེན་
པའི་ཟླ་གཅིག་གི་གོང་དུ་འཚོལ་འདོད་དང་། དགག་དབྱེ་གྲོལ་ནས་ཟླ་ཕྱེད་ཀྱི་འོག་
ཏུ་ཡང་རས་ཆེན་སྦེད་པ་མ་བསྐོས་པར་འཇོག་འདོད་པས། དངོས་པོ་ཆར་ཆུ་སྐྱོབ་
ནུས་ཀྱི་རས་ཆེན་རུང་བ་ཚད་ལྡན། སྦྱོར་བ་དབྱར་ཁས་ལེན་པའི་སྔ་རོལ་ཟླ་བ་

169
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
གཅིག་གི་ནང་དུ་བཙལ་ཏེ་དགག་དབྱེ་ཐོན་པའི་ཟླ་བ་ཕྱེད་ནས་གཞག་དགོས་པ་ལ།
དེས་ལས་བཙལ་སྔ་བའམ་གཞག་འཕྱི་བར་བྱེད་ན། མཐར་ཐུག་དེ་ལྟ་བུའི་རྐྱེན་གྱིས་
ཡན་ལག་རྣམས་ཚང་ན་སྤང་ལྟུང་དུ་འགྱུར་རོ། །སྤྱིར་དབྱར་སྔ་ཕྱི་གང་ཁས་ལེན་
ཀྱང་། རས་ཆེན་འཆང་བའི་གོས་ཀྱི་ཚད་ནི་ཟླ་བ་ཕྱེད་དང་ལྔ་ཡིན་ནོ། །
དགུ་པ་བསྔོས་སྒྱུར་གྱི་སྤང་ལྟུང་ལ་གཉིས་ཀྱི། གླེང་གཞི་ནི། སྟོན་པ་
ཤཱཀྱའི་གྲོང་ཁྱེར་ཝ་ཚོགས་ཅན་ན་བཞུགས་སོ། །ཁྱིམ་བདག་གཅིག་གིས་སྒྲ་གཅན་
ཟིན་ལ་གཙུག་ལག་ཁང་ཞིག་གང་ཟག་གིར་ཕུལ་ལོ། ། སྒྲ་གཅན་ཟིན་ལྗོངས་རྒྱུར་
སོང་བ་ཐོས་པས་
པ་དགེ་འདུན་ལ་ཕུལ་ལོ། སྒྲ་གཅན་ཟིན་གྱིས་དེ་ཐོས་ནས་སྟོན་པ་
ལ༑ བདག་གི་གཙུག་ལག་ཁང་དགེ་འདུན་ལ་ཕུལ་ན་ཇི་ལྟར་བྱ། སོང་ལ་ཁྱིམ་
བདག་ལ་ཁོ་བོའི་ལུས་ངག་ལ་སྨོད་པར་མི་བྱེད་དམ་སྨྱོས་ཤིག །མི་བགྱིད་དོ། །
བྱུང་བ་དེ་ལ་དགེ་འདུན་བསྡུས ས་ཏེ། གང་ཟག་གཅིག་ལ་བྱིན་པ་གཞན་ལ་བྱིན་པ་ནི་
སྦྱིན་པ་ཆོས་ལྡན་མིན་ཞིང་། ཆོས་ལྡན་གྱིས་ལེན་པར་ཡང་མི་བྱ། ཉུང་ངུ་ལ་བྱིན་
པ་མང་པོ་དང་། མང་པོ་ལ་བྱིན་པ་ཉུང་ངུ་ལ་སྦྱིན་པར་མི་བྱ་བར་བཀའ་བསྩལ་
ཞིང་། དགེ་སློང་ཞིག་གིས་ཁྱིམ་བདག་ལ་ཆོས་བསྟན་ཏེ། རས་ཟུང་དགེ་འདུན་ལ་
འབུལ་དུ་བཅུག་པ་ཉེ་དགས་རང་གིས་ཐོབ་པར་བྱས་པ་ལས་བཅས་སོ། །གཉིས་པ་
ལྟུང་བ་རྣམ་པར་གཞག་པ་ནི། རྟེན་བཅས་ལྡན་དགེ་སློང་གིས། བསམ་པ་དགེ
འདུན་ནམ་གང་ཟག་གཞན་ལ་བསྔོས་པའི་རྙེད་པ་རང་ལ་བསྒྱུར་འདོད་པས།
རྒྱུ
དངོས་པོ་གང་ཡང་རུང་བ་དེ། སྦྱོར་བ་ང་ལ་ཕུལ་ཅིག་ཅེས་བརྗོད་པ་སོགས་ཀྱི་
མཐུས། མཐར་ཐུག་དེ་ཐོབ་པ་ན་སྤང་བའོ། །གང་ཟག་གཞན་ལ་བསྔོས་པ་གཞན་

170
 སྟག་ལུང་སྡོམ་གསུམ་རྒྱས་པ་
དང༌། དགེ་འདུན་གཞན་ལ་བསྔོས་པ་གཞན་དང་། གཙུག་ལག་ཁང་གི་ཀ་བ་ལ་
བསྔོས་པ་གདུང་མ་ལ་ལྟ་བུ་དང་། དགེ་འདུན་མང་པོ་དབང་བའི་རྫས་གང་ཟག་
གསུམ་ལ་སོགས་པས་ལེན་པ་ཉེས་བྱས། ལྷག་མ་ཟ་བའི་དུད་འགྲོ་ལ་སྦྱིན་རྒྱུ་ཡུལ་
དེ་མ་རྙེད་པ་ལྟ་བུ་ལ་ནི་ཉེས་པ་མེད་པར་བཤད་ལ། གཅིག་པུས་དགེ་འདུན་གྱི་རྙེད་
པ་བྱིན་གྱིས་བརླབས་པ་ཡང་དགོས་པ་ལ་བརྟགས་ནས་བྱ་བར་བཤད་པ་ཡོད་དོ། །
བཅུ་པ་གསོག་འཇོག་གི་སྤང་ལྟུང་ལ་གཉིས་ཀྱི། གླེང་གཞི་ནི། སྟོན་པ་
འོད་མའི་ཚལ་ན་བཞུགས་ཚེ། པི་ལིན་དའི་བུའི་ལྷན་ཅིག་གནས་པ་དག་སྨན་ལག་
བླངས་པ། བྱིན་ལེན་བྱས་པ། ཟས་ཟས་ཀྱི་ཀྱི་ཕྱི་ཕྱི་མ་མ་དང་དང་འདྲེས་པ། རང་གི་རྒྱུད་ཀྱི་ཀྱི་
མྱགས་པ་རྣམ་པར་དབྱེར་མི་མངོན་པ་ཡང་དུས་དང་དུས་མིན་དུ་ཟ་ཞིང་། བཟའ་
བར་དབྱེ་བར་མངོན་ནས། དགེ་སློང་དོན་ཉུང་ངུ་དག་འཕྱ་བའི་སྐབས་དེ་གསོལ་
བས་བཅས་སོ། །གཉིས་པ་ལྟུང་བ་རྣམ་པར་བཞག་པ་ནི། རྟེན་དགེ་སློང་གིས།
བསམ་པ་ཀུན་སློང་ཕྱིས་ལོངས་སྤྱོད་འདོད་ཀྱིས། དངོས་པོ་ལྷའི་བདུད་རྩི་དང་།
སྣར་བླུགས་པ་ཙམ་ལས་གཞན་པ་དགེ་སློང་གིས་བསྟེན་རུང་གི་སྨན་གང་རུང་བྱིན་to 
ལེན་བྱས་པ། སྦྱོར་བ་རང་རང་གི་གསོག་འཇོག་གི་དུས་ལས་འདས་པ་སྟེ། irདེ་
ལའང་སྤྱི་དང་བྱེ་བྲག་གཉིས་ཀྱི་དང་པོ་ནི། སྨན་བཞི་པོ་བྱིན་ལེན་བྱས་པ་ནི་གུང་
ཡོལ་བར་མ་གྱུར་པར་བསྟེན་དུ་རུང་བ་ཡིན་ཡང་། དེ་ལས་ལྷག་པར་བྱིན་ལེན་མ་
ཞིག་པར་འཆང་བ་དང་། བྱེ་བྲག་ཏུ་ན་ཞག་བདུན་པའི་སྨན་དེར་བྱིན་གྱིས་བརླབས་
པ་ཞག་བདུན་འདས་ནས་ཀྱང་བྱིན་ལེན་ཞིག་པའམ། སླར་བྱིན་གྱིས་བརླབས་པ་ལྟ་
བུ་མིན་པར་ཞག་བརྒྱད་པའི་སྐྱ་རེངས་ཤར་བ་དང་། ཐུན་ཚོད་དུ་རུང་བ་ཕྱི་དྲོ་བྱིན་

171
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ལེན་བྱས་པ་ཉི་མ་ནུབ་ཀྱི་བར་བསྟེན་རུང་དག་དེ་ལས་ལྷག་པར་བསྟེན་པ་ཐུན་ཚོད་
འདས་པ་ན་སྤང་ལྟུང་དུ་འགྱུར་རོ། །དེ་རྣམས་ནི་སྤང་ལྟུང་སུམ་ཅུའོ། །
གཉིས་པ་ལྟུང་བྱེད་འབའ་ཞིག་པ་ལ། སྤྱིར་དགུ་བཅུ་དང་། དེ་རེ་རེ་ལ་
གླེང་གཞི་དང་ལྟུང་བ་རྣམ་བཞག་གཉིས་གཉིས་ཀྱི། བཅུ་ཚན་དང་པོའི་བརྫུན་སྨྲའི་
ལྟུང་བྱེད་ཀྱི་གླེང་གཞི་ནི། སྒྲ་གཅན་ཟིན་ཆུ་དྲོན་ཅན་གྱི་ཀུན་དགའ་ར་བ་ལ་འདུག་པ་
ན༑ ཁྱིམ་བདག་རྣམས་ཀྱིས་སྟོན་པ་གང་དུ་བཞུགས་དྲིས་པས། འོད་མའི་ཚལ་ན་
བཞུགགས་ཚེ། བྱ་རྒོད་ཕུང་པོ་དང
ང་། དེ་ན་
ན་བཞུགས་ན་འོད་མ་པའི་ཚལ་ནའོ་ཞེས་
སོགས་ལོག་པར་སྨྲས་པ་དང་། ཤཱཀྱ་ལག་བརྒྱུད་ཀྱིས་རང་རྩོད་པ་མི་བྱེད་པར་ཤེས་
བཞིན་དུ། ལྷོ་ལམ་ནས་འོངས་པའི་བྲམ་ཟེ་དང་རྩོད་དུས་བཏབ་ནས་རྩོད་པ་མ་བྱས་
པ་ལ་བརྟེན་ནས་བཅས་སོ། །དེ་ཡང་གཞི་བཅས་ལྡན་དགེ་སློང་། བསམ་པ་ཤེས་
བཞིན་དུ་བརྫུན་སྨྲའོ་སྙམ་པས། ཕ་རོལ་པོ་སྨྲ་ཤེས་ཤིང་དོན་གོ་བའི་མི་ལ། ཕམ་
པར་འགྱུར་བའི་རྫུན་དང་། ལྷག་མར་འགྱུར་བའི་རྫུན་དང་། ཆོས་ཆོས་མ་ཡིན་པ་
དང་། ཆོས་མ་ཡིན་པ་ཆོས་སུ་སྨྲ་བ་སྦོམ་པོར་འགྱུར་བའི་རྫུན་དང་། གསོ་སྦྱོང་གི་
ལན་གསུམ་དུ་དྲི་བ་ན་རང་ཉིད་མ་དག་པར་ཤེས་བཞིན་དུ་དག་པར་སྟོན་པ་ཉེས་བྱས་
སུའགྱུར་བའི་བརྫུན་ཏེ། བཞི་པོ་ལས་གཞན་པའི་བརྫུན་སྨྲས་པ། མམཐར་ཐུག་གོན
ལྟུང་ང་བྱེད་དུ་འགྱུར་རོ། །དཀོན་མཆོག་སོགས་ལ་མནའ་འདོར་བར་མི་བྱའོ། །
གཉིས་པ་སྐྱོན་སྨྲ་བའི་ལྟུང་བྱེད་ཀྱི་གླེང་གཞི་ནི། དྲུག་སྡེས་དགེ་སློང་
རྣམས་ལ་སྨད་འཆལ། ཞར་བ། འཐེང་པོ་སོགས་ཀྱི་ 
སྐྱོན་ནས་བརྗོད་ད་པས།
དཔའ་བཀོང་སེམས་ཞུམ་ནས་སྤོང་བ་དང་ཀློག་པ་ལ་ནན་ཏན་ཆུང་ངུར་གྱུར་པ་ལ་

172
 སྟག་ལུང་སྡོམ་གསུམ་རྒྱས་པ་
འཕྱ་བས་བཅས་སོ། །དེ་ཡང་རྟེན་བཅས་ལྡན་དགེ་སློང་གིས། སྐྱོན་གདགས་
འདོད་ཀྱི་བསམས་པས་ཀུན་ནས་བསླངས་ཏེ། དགེ་སློང་ཕ་རོལ་གྱིས་མ་གོ་བ་དང་
མི་དགའ་བར་མ་གྱུར་ཀྱང་། སྦྱོར་བ་ཡུལ་དུས་དེར་སྐྱོན་དུ་གྲགས་པའི་རིགས་
དང་། བཟོ་དང་། ལས་དང་། རྟགས་དང་། ནད་དང་། ལྟུང་བ་དང་། ཁྲོ་བ་
སོགས་བདུན་པོ་དག་ཚིག་འཇམ་རྩུབ་ཇི་ལྟ་བུས་སྨྲས་ཀྱང་རུང་སྟེ། མཐར་ཐུག་གོ་
བ་ན་ལྟུང་བའོ། ། སྐྱོན་དེ་འདོན་པར་འདོད་པའི་ཕན་སེམས་ཀྱིས་སྨྲས་པ་ལ་ལྟུང་བ་
མེད་ཅིང་། འདི་འབྱུང་ཉེ་བས་གཟབ་འཚལ་ལོ། །
གསུམ་པ་ཕྲ་མ་བྱེད་པའི་གླེང་གཞི་ནི། དྲུག་སྡེས་དགེ་སློང་རྣམས་ལ་ཕྲ་མ་
བྱས་པས་དཔའ་བཀོང་ཞིང་ཞུམ་པས། ཀློག་པ་དང་བསམ་གཏན་ལ་ནེམ་ནུར་དུ་
གྱུར་པས། ཡུན་རིང་པོ་ནས་བསགས་པའི་གཅུགས་པ་ཡང་རྒྱུན་གཅོད་ནས་འཕྱ་
བའི་སྐབས་དེར་གསོལ་བས་བཅས་སོ། །འདི་ལ་གཞི་བཅས་ལྡན་དགེ་སློང་
གིས། བསམ་པ་ཕ་རོལ་པོ་མཛའ་བ་དག་དབྱེ་བར་འདོད་པས། སྦྱོར་བ་འབྱེད་ཚིག་
ངག་ཏུ་འདོན་པ། མམཐར་ཐུག་དོན་གོ་བ་ན་ལྟུང་བྱེད་དོ། །དབྱེ་ཕྱིར་མིན་པར་ཀྱལ་ཀ་
རང་གར་སྨྲ་བ་ནི་ཉེས་བྱས་སོ། །
བཞི་པ་སྐྱོ་སྔོགས་ཀྱི་གླེང་གཞི་ནི། དྲུག་སྡེས་དགེ་འདུན་མཐུན་པས་ཆོས་
བཞིན་དུ་རྩོད་པ་བྱས་པ་ཞི་བར་ཤེས་བཞིན་དུ། འདི་ནི་ཤད་ཀྱིས་མ་བྱང་། ལེགས་
པར་ཤད་ཀྱིས་མ་བྱང་སྟེ། སླར་ཤད་ཀྱིས་སྦྱང་ངོ་ཞེས་སོགས་ལས་ཀྱི་སྐྱོ་སྔོགས་
བྱས་པས། ཡང་ཡང་རྩོད་ནས་འཕྱ་བའི་སྐབས་དེ་གསོལ་བས་བཅས་སོ། །འདི་
ལ་ཡུལ་དགེ་སློང་ཕ་རོལ་པོ་དག་གི་ཆོས་ཀྱི་རྩོད་པ་བཞི་པོ་གང་རུང་ལ། རྟེན་རང་

173
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ཉིད་ཀྱིས་རྩོད་པའི་རྒྱུས་ཤེས་ཤིང་། ཞི་བྱེད་ལ་གཏོགས་པའི་དགེ་སློང་གིས།
བསམ་པ་ཤེས་བཞིན་དུ་ལས་ཀྱི་སྐྱོ་སྔོགས་བྱེད་པར་འདོད་པས། སྦྱོར་བ་ཁྱོད་ཀྱི་
རྩོད་པ་དེ་ལེགས་པར་ཞི་བར་བྱས་པ་མ་ཡིན་ནོ། །ཞེས་པའི་ཚིག་བརྗོད་པས།
མཐར་ཐུག་ཡུལ་གྱིས་གོ་ན་ལྟུང་བྱེད་དོ། །རྣལ་དུ་མ་ཕེབས་པ་དང་རྒྱུས་མི་ཤེས་
པས་བྱས་པ་དང་། འདུན་པ་ཕུལ་ནས་ཤད་ཀྱིས་བྱང་མ་བྱང་མ་ཤེས་པའམ། བྱང་
རུང་མ་བྱང་ངོ་སྙམ་པ་དང་། ཆོས་མིན་གྱི་ཕྱོགས་སུ་ཞི་བར་བྱས་ཟིན་པ་སོགས་ལ་
སྐྱོ་སྔོགས་བགྱིས་པ་ནི་ཉེས་བྱས་སོ། །
ལྔ་པ་བུད་མེད་ལ་ཆོས་སྟོན་པའི་ལྟུང་བྱེད་ཀྱི་གླེང་གཞི་ནི། འཆར་ཀས་
མཉན་ཡོད་དུ་བུད་མེད་ལ་ཤ་མཚན་བརྟག་པའི་རིག་པས་ལུང་བསྟན་པ་ན། དེ་དག་
ཕན་ཚུན་བཀུ་མཉེ་བྱེད་པ་ན་བསྟན་པ་བཞིན་མཐོང་ནས་དགེ་སློང་དག་ལ་འཆར་ཀ་དྲི་
བ་ན་ཚུལ་ཁྲིམས་དང་ལྡན་པ་སྟེ། འོན་ཀྱང་ཤ་མཚན་བརྟག་པའི་རིག་ཤེས་སོ། །
ཤེས་ཚད་སྟོན་ནམ་ཞེས་འཕྱ་བའི་སྐབས་དེ་གསོལ་བས་བུད་མེད་ལ་ཆོས་མི་སྟོན་
ཞེས་དང༌། ཆོས་མ་བསྟན་པས་བསོད་སྙོམས་མི་འབུལ་ནས་ཚིག་ལྔས་ཆོས་སྟོན་
པར་གནང་ཞིང་། དེ་ཚེ་བསོད་སྙོམས་ཉུང་དུ་འབུལ་བས། སྐྱེས་པ་ཞོག་ལ་སྟོན་
ཅིག་ཅེས་པས་དྲུག་སྡེས་ཆོས་སྟོན་གྱིས་སྐྱེས་པ་ཁྲིད་ལ་ཤོག་ཅིག ། ཁྲིད་དེ་ཉན་
ནོ། །དེ་དག་གིས་ཁྱི་དང་སྤྲེའུ་དང་ནེའུ་ལེ་ལས་གཞན་པའི་སྐྱེས་པ་ཅི་དགོས་ཟེར་ཏེ་
བསྟན་པས། གནས་བརྟན་དག་གིས་སྐྱེས་པ་ཁྲིད་ལ་འོན་ཅིག །ཁྱི་ལ་སོགས་པ
འདོག་གོ། །དེ་འདྲ་ལ་སུ་སྟོན། དྲུག་སྡེའོ། །ཡང་དྲུག་སྡེས་ཚིག་ལྔར་རུང་ན་དྲུག་
བདུན་རུང་ངོ་ཟེར་ནས་མང་དུ་སྟོན་པས་འཕྱ་བ་ལ་བཅས་སོ། །དེ་ལ་གཞི་དགེ་སློང་

174
 སྟག་ལུང་སྡོམ་གསུམ་རྒྱས་པ་
བཅས་ལྡན་གྱིས། འདུ་ཤེས་མ་འཁྲུལ་ཞིང་ཀུན་སློང་ཆོས་སྟོན་འདོད་ཀྱིས། ཕ་
རོལ་བུད་མེད་ཉེ་དུ་མ་ཡིན་པ། ལུས་བརྟེན་རུང་སྨྲ་ཤེས་དོན་གོ། མཁས་པའམ་རྫུ་རྫུ་
འཕྲུལ་ཅན་མིན་པ་ལ། སྦྱོར་བ་ཁྲིམས་གྲོགས་མེད་པར་ཆོས་ཚིག་ལྔའམ་དྲུག་ལས་
ལྷག་པ་སྟོན་ན། མཐར་ཐུག་དོན་གོ་ན་ལྟུང་བའོ། ། ཡོན་བཤད་པའམ། བསྙེན་
གནས་ལྟ་བུ་འབོགས་པའམ། བུད་མེད་མཁས་པས་ཆོས་དྲིས་པའི་ལན་འདེབས་པ་
ལ་ཉེས་པ་མེད་ཅིང་། ཚིག་ལྔ་ནི། ས་བ་ང་གའི་ལྷས། མཐའ་དག་གཟུག གས་ནི་མི་རྟག་
ཅིང་། །དེ་ནི་ཚོར་དང་འདུ་ཤེས་དང་། །འདུ་བྱེད་དང་ནི་རྣམ་པར་ཤེས། །མཁས་
པས་ཚིག་ལྔར་ངེས་རྟོགས་བྱ། །ཞེས་དང་། དྲུག་ནི། མིག་དང་རྣ་བ་སྣ་དང་
ལྕེལྕེ།། །ལུས་དང་ཡིད་ཀྱང་མི་རྟག་ཅེས། །ཚིག་དྲུག་བརྗོད་པ་འདི་ཡིན་པ། །མཁས་
པ་རྣམས་ཀྱིས་གསུངས་པ་ཡིན། །ཞེས་སོ། །ཞེས་གསུངས་པས་མཚོན་ནོ། །
དྲུག་པ་འདོན་པའི་ལྟུང་བྱེད་ཀྱི་གླེང་གཞི་ནི། དྲུག་སྡེ་དག་བསྙེན་པར་མ་
རྫོགས་པའི་ཚོགས་དང་ལྷན་ཅིག་ཚིག་གི་ཆོས་འདོན་པའི་སྒྲ་ཆེན་པོ་བྲམ་ཟེ་གསང་
. ཚིག་འདོན་པ་ལྟ་བུའམ། རྩིས་མཁན་རྩིས་ཀྱི་གནས་རྣམས་སྨྲ་བ་ལྟ་བུར་གྲག་པ་
སྟོན་པས་གསན་ཏེ། ཀུན་དགའ་བོ་ལ་རྨེད་པས། གསོལ་ཏེ་བྱུང་བ་འདི་ལས་
བཅས་སོ། །དེ་ཡང་། རྟེན་དགེ་སློང་གིས། འདོན་པའི་བསམ་པ་མི་འདོད་བཞིན་
དུ་དབང་མེད་པར་གྲུབ་པ་མ་ཡིན་པ་དང་། རང་གར་བསྙེན་པ་མ་རྫོགས་པ་དང་ལྷན་
ཅིག་གདོན་པར་འདོད་པའི་ཀུན་སློང་གིས། སྦྱོར་བ་དེ་དང་ལྷན་ཅིག་ཅིག་ཅར་རམ་
མཇུག་ཐོགས་སུ་འདོན་པས། མཐར་ཐུག་དོན་གོ་ན་ལྟུང་བྱེད་དོ། །
བདུན་པ་གནས་ངན་ལེན་བརྗོད་པའི་གླེང་གཞི་ནི། དགེ་སློང་སྤོ་མགུ་སྤྱོད་

175
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
པ་དག་མཉན་ཡོད་དུ་དགེ་འདུན་ལ་ཆུ་འདྲེན་པ་ཁྱིམ་པས་མཐོང་ནས། གནས་བརྟན་
རྣམས་དགེ་འདུན་ལ་ཆུ་འདྲེན་ཅིང་བསོད་ནམས་གསོག་ལ། དྲུག་སྡེ་ཆེན་པོ་ཟ་ཞིང་
འཁོད་དོ། །དེ་དྲུག་སྡེས་ཐོས་ནས། དེ་ཆོས་བཟང་བ་ཡིན་ནམ་སྙམ་མམ། ལག་
པས་བྱ་བ་མ་ཡིན་པ་བྱས་པའི་ཆད་ལས་སོ། །གནས་བརྟན་ཡང་དེ་དང་འདྲ་ན་
གཞན་ཅི་འདྲ་ཞེས་སྨོད་དོ། །གཞན་དྲུག་སྡེས་དེ་ལྟ་བུ་མང་དུ་བྱེད་ནས། དོན་ཉུང་
དུས་འཕྱ་བའི་སྐབས་དེ་གསོལ་བས་བཅས་སོ། །རྟེན་ཁྱིམ་པ་མ་དད་པ་བཟློག་པའི་
ཕྱིར་གནས་ངན་ལེན་བརྗོད་པར་ཆེད་དུ་བསྐོས་པ་མིན་པའི་དགེ་སློང་གིས། བསྙེན་
པར་མ་རྫོགས་པ་བྱུང་བཅས་ཀྱི་མཚན་ཉིད་མི་ཤེས་པའི་གང་ཟག་ལ། བསམ་པ་
བསྙེན་རྫོགས་ཀྱི་སྡོམ་པ་གསོ་རུང་ཡན་ཆད་དང་ལྡན་པའི་གནས་ངན་ལེན་བརྗོད་
འདོད་ཀྱིས། སྦྱོར་བ་དགེ་སློང་དེ་ལ་བྱུང་བའི་ཕམ་ལྷག་གང་རུང་བའམ། གཉིས་
ཀས་གནས་ངན་ལེན་སྨྲས་པས། མཐར་ཐུག་དོན་གོ་བ་ནི་ལྟུང་བྱེད་དོ། །
བརྒྱད་པ་མི་ཆོས་བླ་མ་བདེན་པར་སྨྲ་བའི་གླེང་གཞི་ནི། ཉ་པ་ལས་རབ་ཏུ་
བྱུང་བ་ལྔ་བརྒྱས་རྒྱུན་ཞུགས་སོགས་འབྲས་བུ་ཐོབ་ནས་སྨྲ་ཡུལ་མིན་པའི་དྲུང་དུ་
སྨྲས་པ་དང་། མེ་སྐྱེས་ཀྱིས་ཙན་དན་ས་མཆོག་གི་ལྷུང་བཟེད་རིན་པོ་ཆེས་གང་བ་
ཤིང་རིང་པོའི་རྩེ་མོར་བཏགས་ནས་རྫུ་འཕྲུལ་ཅན་ཞིག་གིས་ལོངས་ཤིག་པར་སྨྲས་
པས། འོད་སྲུང་སྟོབས་བཅུ་པས་འདུལ་བའི་ཕྱིར་མིན་པར་ཁྱིམ་པའི་མདུན་དུ་རྫུ་
འཕྲུལ་གྱིས་བླངས་པ་དང་། རྒྱལ་བ་ལྷ་ལས་བབ་ཚེ། དགེ་སློང་མ་ཨུཏྤལའི
མདོག་གིས་སྟོན་པའི་དྲུང་དུ་འཁོར་ལོས་སྒྱུར་བའི་རྒྱལ་པོའི་རྣམ་པའི་རྫུ་འཕྲུལ
ང་དུ་
བསྟན་པར་མི་བྱ་བར་གསུངས་པ་རྣམས་ཀྱིས་བཅས་སོ། །འདི་ལ་རྟེན་བཅས་ལྡན་

176
 སྟག་ལུང་སྡོམ་གསུམ་རྒྱས་པ་
དགེ་སློང་གིས། བསམ་པ་འདུ་ཤེས་འཁྲུལ་མེད། ཀུན་སློང་སྨྲ་འདོད་ཀྱི་མཐུས།
ཕ་རོལ་པོ་མ་རྫོགས་ཤིང་བདེན་པ་མ་མཐོང་བ་ལ། སྦྱོར་བ་རང་གིས་ཐོབ་ངེས་པའི་
མི་ཆོས་བླ་མ་འདུ་ཤེས་མ་བསྒྱུར་བར་སྨྲས་ཏེ། མཐར་ཐུག་ཕ་རོལ་གྱིས་དོན་གོ་ན་
ལྟུང་བྱེད་དོ། །དེས་ན་བདག་ཉིད་ཕུན་སུམ་ཚོགས་པའི་ཡོན་ཏན་དང་ལྡན་པར་གྱུར་
ཚེ། དེས་ཕ་རོལ་པོ་ལ་རྣམ་དཀར་བསྐྲུན་ནུས་ངེས་ཡིན་ན་མ་གཏོགས། ཆེད་དུ་སྨྲ་
བ་ཡང་ལྟུང་བྱེད་དུ་བཅས་པ་དྲན་པར་མཛོད་ཅིག་ཅེས་ཞུས་ཏེ། འབྱུང་ཉེ་བ་དག་
གིས་ངེས་པར་མཛོད་ཅིག །
དགུ་པ་བཤེས་ངོར་བྱེད་དོ་བར་སྐུར་འདེབས་ཀྱི་གླེང་གཞི་ནི། སྟོན་པ་འོད་
མའི་ཚལ་ན་བཞུགས་ཚེ། ཚེ་དང་ལྡན་པ་གྱད་བུའི་ནོར་དགེ་འདུན་གྱི་ཞལ་ཏ་བྱེད་
དེ། ཡོ་བྱད་ཐམས་ཅད་དཀོན་མཆོག་གསུམ་ལ་ཕུལ་བས། ཆོས་གོས་གསུམ་རྙིང་
ནས། དེ་ལ་དགེ་འདུན་གྱིས་སྟོན་པ་ལ་ཞུས་ཏེ་གསོལ་བའི་ལས་ཀྱིས་རས་ཡུག་
ཆེན་བྱིན་པ་ན། མཛའ་བོ་དང་ས་ལས་སྐྱེས་གཉིས་ཀྱིས་དགེ་འདུན་གྱི་རྙེད་པ་གང་
ཟག་ལ་གཅིག་གིས་བསྔོས་སོ་ཞེས་འཕྱ་བ་བཟློགས་ཀྱང་མི་བཟློག་ནས་གསོལ་བས་
བབཅས་སོ། །དེ་ལ་རྟེན་དགེ་སློང་གིས་འདུ་ཤེས་བསྒྱུར་ཏེ་སྐུར་པ་འདེབས་འདོད་ཀྱི་
བསམ་པས། ཟས་ལས་གཞན་པའི་དངོས་པོ་དགེ་འདུན་ལ་དད་པས་ཕུལ་བ།
གསོལ་བ་འབའ་ཞིག་པའི་ལས་ཀྱིས་ཆོས་གོས་ཀྱི་རྒྱུར་གང་ཟག་ལ་བྱིན་པ་ལ།
སྦྱོར་བ་རྙེད་པ་སྦྱིན་པར་མི་རིགས་པ་ལ་བསྔོས་སོ་ཞེས་སྨྲས་ཏེ། མཐར་ཐུག་དོན་གོ་
བ་ན་ལྟུང་བྱེད་དོ། །
བཅུ་པ་ཁྱད་དུ་གསོད་པའི་གླེང་གཞི་ནི། མཉན་ཡོད་དུ་དགེ་སློང་རྣམས་ཟླ་

177
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བ་ཕྱེད་ཕྱེད་ཅིང་སོ་ཐར་གདོན་ཚེ། དྲུག་སྡེས་ཕམ་པ་གདོན་པ་ན་ཅང་མི་སྨྲ་ཞིང་།
ལྷག་མའི་སྐབས་ཚེ་དང་ལྡན་པ་དག་གཞི་ངེས་པ་དང་གང་ཟག་ངེས་པ་ཤེས་པ་ཡོད་
བཞིན་དུ་ཅིའི་ཕྱིར་རྨ་སོས་པ་དག་འདྲལ་བར་བྱེད། དགེ་སློང་རྣམས་འགྱོད་ཅིང་
ཡིད་ལ་གཅགས་པར་འགྱུར་བའི་བསླབ་གཞི་ཕྲན་ཚེགས་སྟོན་ནས་ཅི་བྱ་ཟེར་ཞིང་།
དེ་བཞིན་དུ་གཞན་རྣམས་ལའང་ཟེར་ནས་འཕྱ་བའི་སྐབས་གསོལ་བས་བཅས་སོ། །
འདི་ལ་གཞི་བཅས་ས་ལྡན་དགེ་སློང་གིས། ཡུལ་དགེ་འདུན་མཚན་ཉིད་ཚང་བ།
གསོ་སྦྱོང་བྱས་བྱས་ཏེ་ཏེ་སོ་སོར་ཐར་པ་འདོན་པའི་ 
བས། བསམ་པ་ཁྱད་དུ་གསོད་འདོད་
ཀྱི་ཀུན་སློང་གིས། སྦྱོར་བ་བརྙས་ཐབས་སུ་གྱུར་པའི་ཚིག་བརྗོད་པ་སྟེ། བརྙས་
ཐབས་ཀྱི་ཚིག་ཇི་སྙེད་པའི་གྲངས་ཀྱིས་ལྟུང་བར་འགྱུར་ལ། མཐར་ཐུག་བརྗོད་ཟིན་
ཅིང་དོན་གོ་བ་ན་ལྟུང་བྱེད་དོ། །
བཅུ་ཚན་གཉིས་པའི་དང་པོ་ས་བོན་སྐྱེ་འཇིག་གི་གླེང་གཞི་ནི། ཤིང་མཁན་
ཞིག་གིས་ཤིང་བཅད་དེ་གཙུག་ལག་ཁང་བགྱིས་པས། ཤིང་གི་ལྷས་སྟོན་པ་ལ་
གསོལ་བས་ཤིང་ལྗོན་པ་མི་གཅོད་པར་བཀའ་བསྩལ་ཅིང་། དྲུག་སྡེས་རང་གི་ལག་
གིས་ཤིང་གཅོད། རྩྭ་སྔོན་པོ་གཅོད། མེ་ཏོག་འཐོག་ནས་མུ་སྟེགས་དག་ཁྱིམ་པ་
འདྲའོ་ཟེར་ནས་འཕྱ་བའི་སྐབས་དེ་གསོལ་བས་བཅས་སོ། །འདི་ལ་བཅས་ལྡན་དགེ་
སློང་གིས། གང་ཉམས་བྱའི་དངོས་པོ་ནས་ལ་སོགས་པའི་ས་བོན་ནམ། མྱུ་གུ་ལ་
སོགས་ཀྱི་སྐྱེ་བ་གང་རུང་། རུང་བ་མ་བྱས་ཤིང་མ་ཉམས་པ་རང་གི་ངོ་བོ་རྫོགས་པ་
ལ༑ བསམ་པ་ས་བོན་དང་སྐྱེ་བ་མ་ཉམས་པ་ལ་དེ་ཉིད་དུ་འདུ་ཤེས་པའམ། ཡིད་
གཉིས་ཟ་བས་ཀྱང་རུང་སྟེ་དེ་ཉམས་པར་འདུན་པ། སྦྱོར་བ་རང་ངམ་གཞན་བསྐོས་

178
 སྟག་ལུང་སྡོམ་གསུམ་རྒྱས་པ་
ནས་ཉམས་པར་བྱེད་པའི་གྲངས་གང་ཡང་རུང་བ་བརྩམས་ཏེ། མཐར་ཐུག་དེའི་
རྐྱེན་གྱིས་ཉམས་པར་གྱུར་པ་ན་ལྟུང་བྱེད་དོ། །འདིའི་སྐབས་ཀྱི་སྐྱེ་བ་ལྔ་ནི། རྩ་བ་
བཙུགས་པས་སྐྱེ་བ་དེ་ནི་རྩ་བའི་དང་། སྡོང་བུ་བཙུགས་པས་སྐྱེ་བ་སྡོང་བུ། བཅད་
པའི་རྩེ་མོ་བཙུགས་པས་སྐྱེ་བ་ཐོག་གུའི་དང་། བཀས་པས་སྐྱེ་བ་བཀས་པའི་
དང་། འབྲས་བུ་སྐྱེ་བར་འགྱུར་བ་ས་བོན་གྱི་ས་བོན་ནོ། །ཞེས་དང་། རུང་བ་ལྔ་ནི་
ཕྱུང་བ། གྲུམ་པ། རྩོལ་བས་བཀས་པ་དང་། བཅད་པ་དང་། ས་བོན་གྱི་ཆོས་
ཉིད་མེད་པའོ། །ཞེས་སོགས་འབྱུང་ངོ༌། །
གཉིས་པ་འཕྱ་བའི་ལྟུང་བྱེད་ཀྱི་གླེང་གཞི་ནི། འོད་མའི་ཚལ་ན་སྟོན་པ་
བཞུགས་ཚེ་གྱད་བུའི་ནོར་གནས་མལ་དང་ཟས་ལ་བསྐོས་པའི་ཚེ། མཛའ་བོ་དང་
ས་ལས་སྐྱེས་གཉིས་ཉེ་དགའ་དང་ལྷན་ཅིག་ཏུ་འདུ་འཛིའི་གཏམ་བྱེད་པ། གྱད་བུའི་
ནོར་དེར་འོང་བ་དང་། ཉེ་དགའ་ཁྱོད་ཀྱང་དགེ་འདུན་གྱི་གནས་མལ་དང་ཟས་ལ་
བསྐོས་ན། ཁོ་བོ་ཅག་ལ་གྱད་བུའི་ནོར་བཞིན་དུ་ཐོ་འཚམས་པར་འགྱུར་རོ་ཞེས་ངོར་
འཕྱ་བའི་བྱུང་བ་འདི་ལ་བཅས་སོ། །དེ་ཡང་རྟེན་དགེ་སློང་གིས། དགེ་འདུན་གྱི་
གསོལ་བ་འབའ་ཞིག་པའི་ལས་ཀྱིས་བསྐོས་པ་གང་ཟག་བཅུ་གཉིས་པོ་ལྟ་བུ་
ལ༑ འདུ་ཤེས་མ་འཁྲུལ་ཞིང་། ཀུན་སློང་འཕྱ་འདོད་ཀྱི་དབང་གིས། སྦྱོར་བ་
བདག་དང་འབྲེལ་བའི་དོན་གྱིས་ངོར་འཕྱ་བའམ། ཟུར་གྱིས་གཞོགས་འཕྱས་བྱེད་
པ་གང་རུང་། མཐར་ཐུག་དགེ་འདུན་གྱི་གསོལ་བའི་ལས་ཀྱིས་འཕྱ་བའམ་
གཞོགས་འཕྱས་བྱེད་པའི་གྲངས་སུ་བགྲངས་ནས་འཕྱ་བའམ་གཞོགས་འཕྱས་བྱེད་
པ་གང་རུང་སྟེ། ཡན་ལག་འདི་དག་ཚང་ན་འཕྱ་བའི་ལྟུང་བྱེད་དུ་འགྱུར་རོ། །

179
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
གསུམ་པ་བསྒོ་བ་རྣ་ལ་གཟན་པའི་གླེང་གཞི་ནི། ཀོ་ཤམྦྷི་ན་འདུན་པ་ལྟུང་
བ་བ་བྱུང་བ་ཕྱིར་མི་འཆོས་ནས། དགེ་སློང་དོན་འདོད་པ་ཕན་པར་འདོད་པ་རྣམས་
ཀྱིས། ཚེ་དང་ལྡན་པ་ཆོས་བཞིན་དུ་ཕྱིར་གྱིས་ཤིག །དེས་སྨྲས་པ། སུ་ལྟུང་བ་
བྱུང་བ་དེ་ཕྱིར་བྱེད་པར་འགྱུར་རོ། །ཞེས་སོགས་ཀྱིས་བྲིད་ཅིང་སྐབས་དེ་སྟོན་པ་ལ་
ཞུས་པས། རྣ་ལ་གཟན་པའི་གྲངས་སུ་ཆུག་ཅིག །བཅུག་ཀྱང་མི་བཟློག་པར་རྣ་ལ་
གཟོན་ནས་བྱུང་བ་འདི་ལ་བཅས་སོ། །དེ་ཡང་། 
རྟེན་གཞན་སྲོག་སྐྱོབ་པ་ལ་
སོགས་པའི་རྐྱེན་དང་མི་ལྡན་པའི་དགེ་སློང་གིས་རྣ་ལ་གཟོན་འདོད་ཀྱི་བསམ་པས།
དགེ་སློང་ཕ་རོལ་པོས་རང་ལ་ཆོས་མཐུན་གྱི་བསྒོ་བ་དང་དྲིས་པ་ལ། སྦྱོར་བ་ལན་
ལོག་པར་འདོན་པའི་ཚིག་སྨྲ་བ། མཐར་ཐུག་གསོལ་བ་སྔོན་དུ་བཏང་བའི་ལས་
ཀྱིས་བསྒོ་བ་རྣ་ལ་གཟན་པའི་གྲངས་སུ་གཏོགས་པའི་སྨྲས་ནས་ཀྱང་མི་བཟློག་པར་
སྔར་བཞིན་བྱེད་ན་ལྟུང་བྱེད་དོ། །
བཞི་པ་གནས་མལ་གྱི་ལྟུང་བྱེད་ཀྱི་གླེང་གཞི་ནི། སྟོན་པ་མཉན་ཡོད་ན་
ལྟ་
བཞུགས་ཚེ། དགེ་སློང་རྣམས་བསོད་སྙོམས་ལ་བྱོན་ཤུལ། སྟོན་པས་ལྡེ་མིག་
བསྣམས་ཏེ་གཙུག་ལག་ཁང་རྣམས་གཟིགས་ནས། བླ་གབ་མེད་པའི་སར་གནས་
མལ་མང་པོ་བཞག་པ། དུས་མིན་གྱི་སྤྲིན་ལས་ཆར་འབྱུང་བས་ཆུད་འཛའ་བར་
མཁྱེན་ནས་རྫུ་འཕྲུལ་གྱི་མཐུས། ཆར་པ་བར་སྣང་ལ་ཆུ་ལོན་ལྟ་བུར་འདུག་པས།
གནས་མལ་སྐྱབས་ཡོད་པར་བསྡུས་ནས། རས་ཆེན་བསྣམས་ནས་བང་རིམ་ལ་
བཞུགས་པ་དགེ་འདུན་རྣམས་འཁོར་ནས་བསོད་སྙོམས་ཀྱི་སྐལ་པ་ཞུས་པས། དྲོད་
མི་ཤེས་པར་སྤྱོད་པའི་ཉེས་པ་བསྟན་ནས་བཅས་སོ། །རྟེན་དགེ་སློང་གིས་དགེ་འདུན་

180
 སྟག་ལུང་སྡོམ་གསུམ་རྒྱས་པ་
གྱི་གནས་མལ་ལོངས་སྤྱད་ནས་བླ་གབ་མེད་པར་བཞག་པ་རང་གིས་མ་བསྡུས་
པའམ། གཞན་སྡུད་དུ་མ་བཅུག་པར་འདུ་ཤེས་མ་འཁྲུལ་ཞིང་ཀུན་སློང་རང་གར་
འདུག་པའམ། འགྲོ་འདོད་ཀྱི་བསམ་པས་སྦྱོར་བ་དེ་ལྟར་བཞག་ནས། དེ་ཉིད་དུ་
འགྲོ་བའམ་འདུག་པར་བརྩམས་ཏེ། མཐ་ཐར་ཐུག་རྐྱེན་དེས་ཕན་ཕུན་དུ་གྱུར་མ་གྱུར་
ཀྱང་གནས་མལ་ནས་འདོམ་བཞི་བཅུ་རྩ་དགུ་འདས་པར་ཕྱིན་ན་ལྟུང་བྱེད་དོ། །གང་
ཟག་གི་ལ་ཉེས་བྱས་སོ། །
ལྔ་པ་གདིང་བའི་ལྟུང་བྱེད་ཀྱི་གླེང་གཞི་ནི། ལྷོ་ལམ་ནས་འོངས་པའི་རྒན་
ཞུགས་གཉིས་ཀྱི་གཞོན་པས་རྩྭ་མང་པོ་བླངས་ཏེ། པུས་མོ་ནུབ་ཙམ་གྱི་གདིང་བ་
བཤམས་པ་རྒན་པས་མཐོང་ནས་སང་གནས་མལ་གཏོད་ན་ཕྱིས་འགྲོ་ཡི་སྙམ་
སྟེ། དེའི་ཉིན་གཏད་ནས་གཙུག་ལག་ཁང་དེར་གནས་ཏེ་ནངས་པར་སྔ་བར་སོང་
ངོ༌། །ཕྱོགས་དེ་སྣུམ་ཞིང་མངར་བས། རྩྭ་ལ་སྲིན་ཆགས་པས་ཕྱི་ནང་ཁྱབ་བོ། །
དགེ་འདུན་བསོད་སྙོམས་ཀྱི་ཤུལ་དུ་སྟོན་པ པས་གཙུག་ལག་ཁང་རྣམས་གཟིགས་པས།
ཡོན་བདག་གིས་བསྟབས་པ་དྲོད་མི་ཤེས་མི་རྟོག་པར་སྤྱོད་སྙམ་དགོངས་ནས། རྫུ་
འཕྲུལ་གྱིས་སྲིན་དང་རྩྭ་ཐ་དད་དུ་ཕྱེ་ནས། ཕྱག་གིས་སྲིན་རྣམས་བསིལ་བར་
བཞག །ཕྱག་དར་མཛད། ཉག་ཉིག་བོར་རོ། །བསོད་སྙོམས་ཀྱི་སྐལ་པ་ཕུལ་བ་
དྲིས་ཏེ་བཅས་སོ། །དེ་ཡང་བཅས་ལྡན་དགེ་སློང་གིས། གཙུག་ལག་ཁང་རྡོའམ་
བྱེ་མའི་
' སྟེང་ལྟ་བུར་གནས་པ་མ་ཡིན་པའི་སྲོལ་
སྲོག་ཆགས་ཕྲ་མོ་འབྱུང་བའི་སར་གདིང་
བ་གཏིང་བ་དེ། བསམ་པ་རང་གར་འདོར་འདོད་ཀྱིས། སྦྱོར་བ་རང་དེར་འདུག་
པའམ་གཞན་དུ་འགྲོ་བའི་ཚེ། རང་ངམ་ངམ་བ་བསྐོས་པས་མ་བསྡུས་པར། མཐར་

181
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ཐུག་ཕན་ཚུན་དུ་གྱུར་པའམ། འདོམ་བཞི་བཅུ་རྩ་དགུ་ལས་འདས་པར་ཕྱིན་ན་ལྟུང་ང་
བྱེད་དོ། །གཞན་ཡང་ཁྱིམ་དུ་གདིང་བའི་ཚེ། ཁྱིམ་བདག་ལ་དྲིས་ནས་དེར་སྲོག་
ཆགས་སྐྱེ་སར་ལྕི་ཤིང་སོགས་མི་བཞག །དགོན་པར་རྩྭ་དང་ལོ་མ་བཏིང་བ་སྟེང་
འོག་བསྒྱུར་བ་སོགས་བྱ་བར་བཤད་དོ། །
དྲུག་པ་སྐྲོད་པའི་གླེང་གཞི་ནི། འཆར་ཀས་གསར་བུ་རྣམས་བྲིད་དེ་མཁན་
སློབ་ཀྱིས་ཀྱང་བཟློག་མ་ནུས་པར་སོང་ཚེ། རི་བྲག་གི་ཁྲོན་པ་གཅིག་གི་དྲུང་དུ་ངལ་
གསོ་བ་ན། གཎྜི་བྱུང་བས་ལས་ཀྱི་མ་ཡིན་ཞིང་། རྙེད་པའི་ཡིན་པར་གོ་ནས་འཁོར་
རྣམས་བཏང་ངོ༌། །དེ་དག་གིས་ཀྱང་སོ་སོའི་གནས་མལ་མནོས་ཤིང་འཆར་ཀའི་
མལ་སོགས་ཀྱང་བཤམས་ནས། རིང་ཞིག་ན་གཞོན་ནུ་དག་ལ་འཆར་ཀས་འབོད་
ནས། སློབ་དཔོན་འུ་ནིར་གཟིམས་ཤིག །ཁྱེད་ཀྱིས་སུ་ལས་ནོད། སློབ་དཔོན་
ཐོགས་པས་གཅིག་གིས་གཅིག་ལའོ། །ཁྱེད་གཙུག་ལག་ཁང་ནས་ཕྱིར་བྱུང་
ལ༑ གུས་པ་མེད་པ་ལ་གནས་སྦྱིན་པ་ལ་འཆོས་ཤིག་ཟེར་ནས་བསྐྲད་པས། དེ
དག་མཚན་མོ་རིང་ལྷགས་པས་ཉེན་ནས། ནངས་པར་ཁ་ཟེར་ཞིང་མཉན་ཡོད་དུ་
སོང་བས་བྱུང་བ་དེ་ལ་བཅས་སོ། །དེ་ཡང་རྟེན་དགེ་སློང་གིས། གནས་གཙུག་
ལག་ཁང་ནས། ཡུལ་དགེ་སློང་ཕ་རོལ་པོ། བསམ་པ་རང་དགར་སྐྱོད་འདོད་
ཀྱིས། སྦྱོར་བ་ཡུལ་དེ་ལ་གནོད་པ་བསལ་བའམ། དགེ་འདུན་འཁྲུག་པ་ཞི་བའི་
དོན་སོགས་མིན་པར། རང་ངམ་བསྐོས་པས་སྐྱོད་པར་བརྩམས་པ། མཐར་ཐུག་
རྐྱེན་དེས་ཉེ་འཁོར་དང་བཅས་པའི་གཙུག་ལག་ཁང་ལས་འདས་ན་ལྟུང་བྱེད་དོ། །
གང་ཟག་དང་ཁྱིམ་པའི་གནས་སམ། ཉེ་འཁོར་ལས་མ་འདས་པར་སྐྱོད་པ་ཉེས་

182
 སྟག་ལུང་སྡོམ་གསུམ་རྒྱས་པ་
བྱས། མི་མིན་སྐྱོད་པ་སོགས་ཉེས་མེད་དོ། །
བདུན་པ་ཕྱིས་གནོན་བྱེད་པའི་གླེང་གཞི་ནི། གཞན་སྔར་དང་འདྲ་ཞིང་།
ཁྱད་པར་གནས་མལ་མནོས་ནས་ཉལ་ཚེ། ཁོ་བོ་ཁྱོད་དང་ལྷན་ཅིག་བྱ་བ་ཅུང་ཟད་
IE
 ཅིག་ཡོད་ཀྱི། སྒོ་ཕྱེས་ཤིག ། མ་ཕྱེ་བ་དང་། སྒོ་གླེགས་ལ་རྡོག་པས་བསྣུན་པས་
འགུལ་ལོ། །རྡིབ་ན་མི་རུང་བར་སེམས་ནས་ཕྱེ་བས། དེ་དག་གི་དབུས་སུ་འགྱེལ་
ནས། ཁ་ཅིག་ལལ་གྲུ་མོ་དང་ ཁ་ཅིག་ལ་པུས་མོས་པ་
བསྣུན་པ་དང་གནད་དོ། །སུ་
ལ་གནོད་པ་དེ་འགྲོ་བར་འགྱུར་རོ། །དེ་དག་སོང་ནས་ཕྱིར་བྱུང་། ནངས་པར་སྔ་
བར་ལངས་ཏེ་སོང་བ་སོགས་འདྲ། འཕྱ་བའི་སྐབས་གསོལ་བས་བཅས་སོ། །དེ་
ཡང་དགེ་སློང་གི་གནས་དགེ་འདུན་གྱི་གཙུག་ལག་ཁང་དུ། བསམ་པ་ཐོ་འཚམས་
པའི་འདུན་པའི་ཀུན་སློང་གིས། སྦྱོར་བ་དགེ་སློང་སྔར་ཞུགས་པ་ལ་ན་བ་དང་
འཇིགས་པའི་དབང་མ་གཏོགས་པར་ལུས་ངག་གང་ཡང་རུང་བས་ཕྱིས་གནོན་ཏེ་
འཚེ་བར་བྱེད་ན་ལྟུང་བྱེད་དོ། །
བརྒྱད་པ་རྩ་བ་དབྱུང་བའི་ལྟུང་བྱེད་ཀྱི་གླེང་གཞི་ནི། ཉེ་དགའ་ལྗོངས་རྒྱུར་
སོང་བ་དགེ་འདུན་གྱི་གཙུག་ལག་ཁང་དུ་ཞུགས་ཚེ། དེར་གནས་པས་ཁྱོད་ཀྱི་མལ་
ཁང་ཐོག་ན་བཤམས་ཀྱི་སྤྱོན་ཅིག །འཐམས་པ་ཅུང་ཟད་ཡོད་ཀྱིས་སྒོ་ཕྱེས་ཤིག།
མ་ཕྱེ་བ་དང་། སྟེང་དུ་སོང་སྟེ་བསོད་སྙོམས་པ་ཞེས་བོས་པས། ཉེ་དགའ་ཅི་ཟེར།
དེ་སྒྲ་ལ་མཁས་པས། དེའི་དཔྲལ་བའི་ཐད་ཀར་ཁྲི་རྐང་བཅས་ཏེ་ཤུགས་དྲག་
པོས་མནན་པ་དང་དེའི་དཔྲལ་བར་ཕོག་སྟེ། ཞོམ་མོ་གནོད་དོ་གནད་དོ། ། ཀྱེ་བསོད་
སྙོམས་པ། དེ་སྐྲག་ནས་ཁ་རོག་གོ། །སང་སྔ་བར་ལངས་ཏེ་ཉེ་དགས་བདག་གི་

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་183
དཔྲལ་བ་བཅོམ་མོ་ཞེས་སྒྲོག་པའི་བྱུང་བ་ལ་བཅས་སོ། །དེ་ཡང་རྟེན་དགེ་སློང
གིས། བསམ་པ་ལ ང་གི་ཐོག་ལ་གནོད་པར་ཤེས་སམ་གཞན་སྦྲན་ད་པའི་མཐུས།
དགེ་འདུན་གྱི་གཙུག་ལག་ཁང་གི་ཐོག་རྡོལ་བའི་ཉེན་དང་བཅས་པར། སྦྱོར་བ་
ཁྲིའ མ་ཁྲིའུ འི་རྩ་བ་རྣོན་པོ་ཕུར་བུ་བཀན་པའམ། རྐང་སྟན་མ་བཅུག་པར་འདུག་པ་
སོགས་བྱེད་པར་བརྩམས་ཏེ། མཐར་ཐུག་ཐལ་བྱུང་དུ་ཕུག་པ་སྟེ། ཡན་ལག་འདི་
དག་ཚང་ན་རྩ་བ་དབྱུང་བའི་ལྟུང་བྱེད་དུ་འགྱུར་རོ། །
དགུ་པ་འདེབས་པའི་གླེང་གཞི་ནི། ཀོ ཤསྤྱི་ན་འདུན་པ་ཤེས་བཞིན་དུ་སྲོག
ཆགས་དང་བཅས་པའི་ཆུས་རྩྭ་དང་། ལྕི་བ་དང་། ས་ལ་འདེབས་པར་བྱེད་ནས།
འདུན་པ་ཁྱོད་དེ་ལྟར་མ་བྱེད་ཅིག །ཅི་ཁོ་བོ་ལ་འགའ་ཞིག་གིས་རྨེད་དེ་གཏད་
དམ། ཤར་གྱི་རྒྱ་མཚོ་ཆེན་པོར་དོང་ན་ཅི་ཉེས། འབབ་ཆུ་དང་ལྟེང་ཀ་སོགས་སུ་
སོང་ན་ཅི་ཉེས། ཞེས་འཕྱ་བའི་སྐབས་དེ་གསོལ་བས་བཅས་སོ། །དེ་ཡང་རྟེན་དགེ་
སློང་གིས། སྲོག་ཆགས་དང་བཅས་པར་ཤེས་བཞིན་དུ། ཀུན་སློང་རང་དོན་མིན་
པར་ལོངས་སྤྱོད་འདོད་ཀྱི་བསམ་པས། སྦྱོར་བ་ཆུ་དང་། རྩྭ་དང་། ཤིང་ལ་
སོགས་པ་སྲོག་ཆགས་མིག་ལམ་དུ་སྣང་བཞིན་དུ་རང་ངམ་བསྐོས་པས་ལོངས་སྤྱོད་
པར་བརྩམས་ཏེ། མཐར་ཐུག་དེའི་རྐྱེན་གྱིས་སྲོག་ཆགས་ཇི་སྙེད་ཤི་བ་དེ་སྙེད་ཀྱི་
ལྟུང་བྱེད་དོ། །
བཅུ་པ་རིམ་པ་ལྷག་པར་རྩིག་པའི་ལྟུང་བྱེད་ཀྱི་གླེང་གཞི་ནི། འདུན་པས་
བྲམ་ཟེ་ལས་པ་ན་བླངས་ནས་སོ་ཕག་དང༌། རྩིག་པ་དང་ཤིང་དང་། ཞལ་བ་དང་།
རི་མོ་བྱེད་པའི་གན་དུ་སོང་ནནས། ཉིན་གཅིག་ཁོ་ནས་གཙུག་ལག་ཁང་སུམ་

184
 སྟག་ལུང་སྡོམ་གསུམ་རྒྱས་པ་
བརྩེགས་ཀྱི་བྱ་བ་ནུས་སམ་དྲིས་པས་ཁས་བླངས་ཚེ། གླ་མི་མང་པོ་བཀུག་ནས་ཉིན་
གཅིག་ཁོ་ནར་ཟིན་པ་ལ། བྲམ་ཟེའི་བསམ་པ་རྫོགས་པའི་སླད་དུ། སྟོན་པས་
བཀས་བསྐུལ་ནས་ཉན་ཐོས་རྣམས་བྱོན་ཏེ། མཚན་ཐུན་དང་པོར་འདའ་བར་མཛད་
ཅིང་གཤེགས་ལ། སྟོན་པས་ལྷ་རྣམས་ལ་ཆོས་སྟོན་ནོ། །དེའི་མཇུག་ཐོག་ཏུ་ཆར་
ཆེར་འབབ་པའི་རྐྱེན་གྱིས་རྡིབ་བོ། །བྲམ་ཟེ་འོངས་པས་མཐོང་ནས་འགྱེལ་ལོ། །
སྟོན་པས་ཀུན་དགའ་བོ་བཏང་ནས་དབུགས་ཕྱུང་ངོ་། །དེས་རས་ཡུག་དག་དྲུག་སྡེ་
ལ་བསྐོན་པས་ནོར་ཆུད་གཟོན་ཀྱང་རས་ཡུག་བསྐོན་ནོ་ཟེར་བ་ལ་བཅས་སོ། །འདི་
ལ་རྟེན་བཅས་ལྡན་དགེ་སློང་གིས། རིམ་པ་གསུམ་ལས་ལྷག་པར་ཅིག་འདོད་ཀྱི་
ཀུན་སློང་གིས། དངོས་པོ་སྤྱོད་ལམ་བཞི་ཤོང་ཡན་གྱི་གཙུག་ལག་ཁང་ཉི་མ་གཅིག་
ཁོ་ནས་གྲུབ་པར་བགྱིས་སམ། མིན་ཀྱང་འཇིམ་པ་མེད་པ་རིམ་པ་གསུམ་དུ་ཕ་གུ་
བརྩེགས། ཆུ་ཁུང་མ་གཏོད། སྒོ་ཆ་གོང་མ་མ་བཅུག །རྨང་མ་བསྐོས་པར་
བཙུགས་པ། སྦྱོར་བ་སྦྱིན་བདག་ལ་རིངས་པའི་རྐྱེན་མེད་པར་བསྐོས་པའམ། རང་
གིའང་རུང་སྟེ་རིམ་པ་གསུམ་ལས་ལྷག་པ་རྩིག་པར་བརྩམས་ཏེ། མཐར་ཐུག་ལྷག་
པ་མྱུར་དུ་འཇིག་ཉེན་དང་བཅས་ན་ལྟུང་བའོ། །
བཅུ་ཚན་གསུམ་པའི་དང་པོ་མ་བསྐོས་པར་སྟོན་པའི་གླེང་གཞི་ནི། དགེ་
སློང་མང་པོ་རྒྱལ་པོའི་ཀུན་རར་དབྱར་གནས་ཚེ། སྟོན་པས་ཁོ་བོ་འཁོར་རྣམ་བཞི་
ལ་ཆོས་སྟོན་པས་ངལ་གྱི། དགེ་སློང་རྣམས་ཀྱིས་རེས་ཀྱིས་དགེ་སློང་མ་ལ་སྟོན་
ཅིག །རེས་དྲུག་སྡེ་ལ་བབས་ཚེ་ཆོས་བསྟན་པའི་རྗེས་ལྷན་ཅིག་རྩེ་བ་དང་འཕྱར་
གཡེང་བྱེད་ནས། དེ་དག་ཁ་ཟེར་བའི་སྐབས་བསྐོས་པས་ཀྱང་ཉེས་པར་གྱུར་ན།

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་185
མ་བསྐོས་ན་ལྷག་པར་ནོངས་ཀྱི་སྐོས་ཤིག་ཅེས་གསུངས་པས། དྲུག་སྡེ་དག་
མཚམས་ཀྱི་ཕྱི་ན་ཕན་ཚུན་གཅིག་གིས་གཅིག་བསྐོས་པས་སྔར་བཞིན་གྱུར་ནས།
ཚེས་བཅོ་ལྔ་ན་དགེ་འདུན་ཐམས་ཅད་མཐུན་པར་བསྐོ་བར་བྱའོ་ཞེས་བཅས་སོ། །
འདི་ལ་རྟེན་དགེ་སློང་གིས། དགེ་སློང་མ་ལ་ཆོས་སྟོན་འདོད་ཀྱི་དབང་གིས། སྦྱོར་
བ་མི་ཆོས་བླ་མའི་མཐུ་དང་མི་ལྡན་ཞིང་། དགེ་སློང་མས་སྟོན་པར་གསོལ་བ་མ་
བཏབ། དགེ་འདུན་གྱིས་མ་བསྐོས། བསྐོས་ཀྱང་མཚན་ཉིད་དང་མི་ལྡན་བཞིན་
སྟོན་པར་བརྩམས་ཏེ། མཐར་ཐུག་དོན་གོ་བ་ན་ལྟུང་བའོ། །
གཉིས་པ་ཉི་མ་ནུབ་ཀྱི་བར་དུ་ཆོས་སྟོན་པའི་གླེང་གཞི་ནི། དགའ་བྱེད་ཀྱིས་
ཨུཏྤ་ལའི་མདོག་འཁོར་བཅས་ལ་ཆོས་བསྟན་པས་གོང་ནས་གོང་དུ་དྲིས་ཤིང་ལན་
བཏབ་པའི་མཐུས་ཐོགས་ཏེ་ཉི་མ་ནུབ་ནས། དེ་དག་སོང་བས་མཉན་ཡོད་ཀྱི་སྒོ་
བཅད་ཅིང་ལྡེ་མིག་རྒྱལ་པོའི་ཕོ་བྲང་དུ་ཁྱེར་བས། དེ་དང་ཧ་ཅང་མི་རིང་བའི་ཀུན་
རར་འཁོད་པ་ན། གཡོན་ཅན་ལྔ་བརྒྱས་གཞོམ་པར་བརྩམས་པའི་ཚེ། ཨུཏྤལའི་
མདོག་གིས་རྫུ་འཕྲུལ་གྱིས་བསྐྲད་དོ། །ནངས་པ་སྔ་བར་སོང་ནས་ཁྱིམ་པ་དག་འཕྱ་
བའི་སྐབས་དེ་གསོལ་བས་བཅས་སོ། །འདི་ལ་རྟེན་དགེ་སློང་གིས། ཉི་མ་ནུབ་ནས་
ཀྱང་ཆོས་སྟོན་འདོད་ཀྱི་ཀུན་སློང་གིས། ཕ་རོལ་དགེ་སློང་མའི་ཚོགས་ཀྱི་སྟོན་པར་
བསྐོས་ཀྱང་། དེ་དག་ལ་ཉི་མ་ནུབ་ཀྱི་བར་དུ་ཆོས་སྟོན་ན། སྦྱོར་བ་དེ་བྱས་ཏེ།
མམཐར་ཐུག་དོན་གོ་ན་ལྟུང་བའོ། །
གསུམ་པ་ཟས་ཅུང་ཟད་ཙམ་གྱི་ཕྱིར་སྟོན་པའི་གླེང་གཞི་ནི། དགའ་བྱེད་
ཀྱིས་ཆོས་ཟབ་མོ་བསྟན་པ་དག་སྐྱེ་དགུའི་བདག་མོ་སོགས་ཀྱིས་མ་གོ་ནས། སྟོན་པ

186
 སྟག་ལུང་སྡོམ་གསུམ་རྒྱས་པ་
ལ་ཞུས་པ། སྦྱིན་པ་ནི་མི་འཇིགས་པའི་རྒྱུར་བཀའ་སྩལ་ན། གནང་ན་ཀུན་དགའ་
བར་འགྱུར་བ་དག་བྱའོ། །དེ་དག་གིས་བཟའ་བཅའ་སོགས་ཀྱིས་སྲི་ཞུར་བྱེད་དོ། །
དེར་དགེ་སློང་མ་ཞིག་གིས་འོ་ཐུག་ཁྱེར་འོངས་པ་དང་། ཉེ་དགའ་འཕྲད་ནས་རྒྱུ་
མཚན་དྲིས་ཏེ་དགའ་བྱེད་ཆོས་བཟང་པོ་སྟོན་སྙམ་མོ། །ཟེར་ནས་འཕྱ་བའི་སྐབས་
གསོལ་བས་བཅས་སོ། །རྟེན་དགེ་སློང་གིས་ཕ་རོལ་པོ་ལ་གཞི་མེད་པར་སྐུར་པ་
གདབ་འདོད ཀྱི་བསམ་པས། དགེ་སློང་ང་ཟས་གོས་ཀྱི་ཕྱིར་ཆོས་སྟོན་པ་མ་ཡིན་པ།
སྦྱོར་བ་མིང་ནས་སྨོས་ཏེ་སྐུར་པ་འདེབས་པར་བྱེད་ན་ལྟུང་བའོ། །
བཞི་པ་གོས་བྱེད་པའི་གླེང་གཞི་ནི། སྦེད་མའི་ཆོས་གོས་ལྔ་རྙིང་ནས་རས་
ཡུག་ཆེན་རྙེད་པར་འཆར་ཀ་ལ་ཚེམས་ཤིག་པར་སྨྲས་པས། རས་ཡུག་འདི་འདྲ་བ་
ལས་བྱས་པའི་སྣམ་སྦྱར་ཡོད་ན་ཞེས་ཐབས་ཀྱིས་བསླངས་པས་མ་སྟེར། བཙེམས
ན་གཞན་གྱིས་འཆོལ་ཞིང་། མ་བཙེམས་ན་ཚིག་གོ་སྙམ་ནས། སྐུད་རིས་ལས་
བདག་ཉིད་སྦེད་མའི་མགུལ་ནས་འཁྱུད་པ་ཞིག་བྱས་སོ། །ཕན་ཚུན་བལྟས་ཏེ་རྟ་
པགད་བྱས་ནས་འཕྱ་བའི་སྐབས་གསོལ་བས་བཅས་སོ། །རྟེན་དགེ་སློང་གིས་
ཡུལ་ཉེ་དུ་མ་ཡིན་པའི་དགེ་སློང་མའི་གོས་རང་དགར་བཟོ་འདོད་ཀྱི་བསམ་པས་
སྦྱོར་བ་དེ་ལྟ་བུའི་བཟོ་བྱེད་ན། མཐར་ཐུག་གྲུབ་པ་ན་ལྟུང་བའོ།
ལྔ་པ་གོས་བྱིན་པའི་གླེང་གཞི་ནི། ཚོང་དཔོན་ཕོ་མོ་གཉིས་བསྟན་པར་
ཞུགས་ཚེ། ཚོང་དཔོན་རབ་ཏུ་བྱུང་ངོ་ཞེས་ཡུལ་མིས་ཆོས་གོས་དང་བསོད་སྙོམས་
ཀྱི་རྙེད་པ་བསྟབས་པ་མང་བས་སྣམ་སྦྱར་ལེགས་པ་ཞིག་གིས་རྒྱུ་བ་ན། དགེ་སློང་
མ་དེས་མཐོང་ནས་རྟོག་གོ། །དེས་ཀྱང་འདོད་དོ་སྙམ་ནས་བྱིན་ནོ། །སྟོན་པ་ལྗོངས་

187
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
རྒྱུར་གཤེགས་པས། དེའི་སྣམ་སྦྱར་མེད་པར་གཟིགས་ནས་རྨེད་དེ་བཅས་སོ། །དེ་
ལ་རྟེན་དགེ་སློང་གིས། དགེ་སློང་མ་ཉེ་དུ་མ་ཡིན་པ་ལ་མཛའ་ངོ་དང་བཤེས་ངོ་ཙམ་
གྱིགྱིས་སྟེར་འདོད་པའི་བསམ་པས། དགེ་སློང་མའི་དགེ་འདུན་ལ་གོས་འབུལ་བའམ་
ཕོངས་པ་ལ་སྦྱིན་པ་སོགས་མ་གཏོགས་པར། སྦྱོར་བ་དེ་ལྟར་སྟེར་བར་བརྩམས་ཏེ།
མཐར་ཐུག་ཡུལ་གྱི་གོས་ཐོབ་པ་ན་ལྟུང་བའོ།
དྲུག་པ་དགེ་སློང་མ་དང་ལྷན་ཅིག་མགྲོན་ལམ་དུ་འགྲོ་བའི་གླེང་གཞི་ནི།
དྲུག་སྡེ་བཅུ་གཉིས་སྡེ་དང་ལྷན་ཅིག་ལྗོངས་རྒྱུར་སོང་བས། བསོད་སྙོམས་པ་ཞིག་
ཀྱང་དེ་དག་གི་ཕྱི་བཞིན་འབྲེང་ངོ༌། །དགའ་བོའི་ལྷན་ཅིག་གནས་པ་དགེ་ཚུལ་
རྣམས་དང་། དགའ་མོའི་ལྷན་ཅིག་གནས་མ་དགེ་ཚུལ་མ་དག་ཀྱང་སྤེལ་ནས་རྒྱུས་
པ༑ བྲམ་ཟེ་དག །འདི་དག་ནི་རིམ་བཞིན་དུ། དགེ་སློང་དང་དེའི་ཆུང ང་མ། བུ།
མནའ་མ། ཚ་བོའི་ཆུང་མ་སོགས་ཡིན་ནོ་ཞེས་འཕྱ་བས་གསོལ་ཏེ་བཅས་སོ། །དེ་
ལ་རྟེན་དགེ་སློང་བྲོ་འཚལ་བ་སོགས་ཀྱི་རྐྱེན་མིན་པས། ཉེ་དུ་མ་ཡིན་པའི་དགེ་སློང་
མ་དང་ལྷན་ཅིག །བསམ་པ་འགྲོ་འདོད་ཀྱི་དབང་ཁོ་ནས། སྦྱོར་བ་རྒྱང་གྲགས་
ལས་འདས་པར་འགྲོ་བས། མཐར་ཐུག་རྒྱང་གྲགས་རེ་རེ་འདས་པ་ན་ལྟུང་བ་རེ་
དང་། ཕྱེད་ན་ཉེས་བྱས་སོ། །
བདུན་པ་ལྷན་ཅིག་གྲུར་འཇུག་གི་གླེང་གཞི་ནི། དྲུག་སྡེས་བཅུ་གཉིས་སྡེ་ལ་
སྐམ་གྱི་ལམ་དུ་བཀག་གི། གྲུ་ལ་མ་བཅས་ཀྱིས་འདོང་ངོ༌། །ཞེས་བསྐུལ་ཏེ་སོང་
བ་ནས་ལྷན་ཅིག་འགྲོ་བའི་བསོད་སྙོམས་པས་སྨོད་པའི་བར་གོང་དང་འདྲའོ། །
གསོལ་བས་བྱུང་བ་འདི་ལ་བཅས་སོ། །འདི་ལ་རྟེན་ དང་གཞི་གོང་དང་འདྲ་ལ་ཁྱད་

188
 སྟག་ལུང་སྡོམ་གསུམ་རྒྱས་པ་
པར་འཇིགས་པ་མེད་པའི་གྲུར་འཐམས་སམ། མ་འཐམས་ཀྱང་རུང་སྟེ། རྒྱུན་
ནམ་རྒྱུན་ལས་བཟློག་པས་རྒྱང་གྲགས་ལས་འདས་པར། བསམ་སྦྱོར་མཐར་ཐུག་
གོང་དང་འདྲ་བས་འགྲོ་ན་ལྟུང་བྱེད་དོ། །འགའ་ཞིག་ཐད་ཀར་ཆུའི་ཕ་རོལ་དུ་འགྲོ་ན་
ཉེས་མེད་དོ། །ཞེས་ཟེར་མོད་ཁྲིམས་གྲོགས་དང་བཅས་ན་སྐྱོན་མེད་དོ། །
བརྒྱད་པ་དབེན་པར་འདུག་པའི་གླེང་གཞི་ནི། འཆར་ཀ་སྦེད་མའི་ཁྱིམ་དུ་
ཞུགས་ནས། སྟན་གཅིག་ལ་གཉིས་ཀ་འཁོད་དེ་ཆོས་བསྟན་མཐར་སྔོན་གྱི་གཏམ་
བྱ་བར་བརྩམས་པས། དགེ་སློང་བསོད་སྙོམས་པ་ཞིག་འོངས་པ་ལ་སྦེད་མས་མ་
1
 འོངས་ཤིག་པའི་བརྡ་བྱས་པ་ལ། འཆར་ཀས་ཁོ་བོ་འདུག་བཞིན་དུ་སྐྱེས་པ་གཞན་
ལལ་བརྡ་བྱས་སོ་ཞེས་སྨྱོས་ཤིང་། ཚུལ་དེ་ལ་དགེ་སློང་དག་འཕྱ་ཞིང་། སྟོན་པ་ལ་
གསོལ་བས་བཅས་སོ། །འདི་ལ་བ་བཅས་ལྡན་དགེ་སློང་གིས། གཞི་བུད་མེད་གཅིག་
པུ་དང་། བསམ་པ་ལྷན་ཅིག་འདུག་པར་འདོད་པས། སྦྱོར་བ་ལྷན་ཅིག་སྡོད་པར་
བརྩམས་པ། མཐར་ཐུག་སྟན་ལ་འཁོད་ཙམ་གྱིས་ལྟུང་བྱེད་དོ། །
དགུ་པ་འགྲེང་བའི་གླེང་གཞི་ནི། སྦེད་མ་རབ་ཏུ་བྱུང་ནས་དགེ་བསྐོས་བྱེད་
པ་ན། དགེ་སློང་མ་རྣམས་བསོད་སྙོམས་ལ་སོང་བའི་རྗེས་སུ་ཕྱག་དར་བྱེད་པར་
འཆར་ཀ་བྱུང་བ་དང་། ཕྱག་འཚལ། ཕྱགས་མ་ཕྱོགས་གཅིག་ཏུ་བཞག་སྟེ།
གཉིས་ཀ་འགྲེང་སྟེ་ཆོས་བསྟན། སྔོན་གྱི་གཏམ་གླེང་བ་དགེ་སློང་མ་ནད་པ་གཅིག་
གིས་ཐོས་པ་གསོལ་ཏེ་བཅས་སོ། །འདི་ཡང་རྟེན་གཞི་བསམ་པ་སྦྱོར་བ་སྔ་མ་དང་
འདྲ་བས་ལྷན་ཅིག་འགྲེང་ན། མཐར་ཐུག་སྤྱོད་ལམ་རྫོགས་པ་ན་ལྟུང་བྱེད་དོ། །
བཅུ་པ་སྦྱོར་བཅུག་པའི་གླེང་གཞི་ནི། མུ་གེའི་དུས་དགེ་སློང་གནས་བརྟན་

189
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ཐམས་ཅད་ལ་ཟས་སྦྱོར་བ་ཡོད་ཀྱང་། དྲུག་སྡེ་ལ་མེད་པས། དེ་དག་གིས་བཅུ་
གཉིས་སྡེ་ལ་སྦྱིན་བདག་སྐུལ་ཅིག་པར་བསྒོས་སོ། །དེ་རྣམས་ཀྱིས་ཁྱིམ་བདག་གི་
གན་དུ་སོང་ནས། ཀྱའི་རིགས་སྡེ་སྣོད་གསུམ་པ་རིག་གྲོལ་ཅན་རྣམས་ལ་བསོད་
སྙོམས་བྱིན་ཅིག །དེ་སུ་དགའ་བོ་སོགས་སོ། །དེའི་མཐུས་མང་དུ་རྙེད་ནས་ཚུལ་
རྒྱས་པར་གསོལ་བས་བཅས་སོ། །དེ་ལ་རྟེན་དགེ་སློང་གིས་འདུ་ཤེས་མ་འཁྲུལ་ཐེ་
ཚོམ་མ་ཟ་བས། དགེ་སློང་མས་ཡང་དག་པ་མ་ཡིན་པའི་ཡོན་ཏན་གྱི་སྒོ་ནས་སྦྱོར་
བཅུག་པས་ཟ་འདོད་པའི་བསམ་པས། སྦྱོར་བ་དགེ་སློང་མ་ཉེ་དུ་མིན་པ་བསྐུལ་ནས་
སྦྱིན་བདག་ཁྱིམ་པ་ལ། རང་ཐོས་བསམ་སྒྲུབ་པ་སོགས་ཀྱི་ཡོན་ཏན་དང་མི་ལྡན་པ་
སྦྱིན
ལ་ལྡན་ནོ་ཞེས་རྫུན་གྱི་སྒོ་ནས་དུས་རུང་གི་ཟས་སྦྱོར་དུ་བཅུག་པ་དེས་ཐོབ་ནས་ཟོས་
པ༑ མཐར་ཐུག་མིད་པ་ན་ལྟུང་བའོ། །
བཅུ་ཚན་བཞི་པའི་དང་པོ་ཡང་ཡང་ཟ་བའི་གླེང་གཞི་ནི། སྟོན་པ་ཡངས་པ་
ཅན་ན་བཞུགས་ཚེ། འཁོར་བཅས་ཁྱིམ་བདག་དྲག་ཤུལ་ཅན་གྱིས་སྤྱན་དྲངས་པའི་
མདུན་རོལ་དུ་དྲུག་སྡེས་ཁྱིམ་བདག་གཞན་ཞིག་ཅན་དུ་སོང་བས་ཨ་མའི་ཁུར་བ་བྱིན་
ཞིང་ཟོས། གྲོགས་སྟན་གཅིག་པ་ཞིག་ཡོད་པས་མ་ཟོས་པས་ཁྱེར་ནས་འོངས་
པས། སྟོན་པ་མ་བྱོན་ཁྱིམ་བདག་དེས་ཟས་བསོད་པས་ཚིམ་པར་བྱས་པ་དང་།
ཨ་མྲའི་ཁུར་བ་མཐོང་ངོ་ཁྱེད་ཀྱིས་ངེད་ལ་ཨ་མྲའི་ཁུར་བ་མེད་སྙམ་མམ། དེས་
བདག་ཏུ་མ་ཟད་དྲུག་སྡེས་ཀྱང་ཟོས་སོ། །ཁྱིམ་བདག་གིས་ཨ་མྲའི་ཁུར་བའི་སྤྲོག་
མ་ཁ་བྱེ་སྟེ། སྤྱོད་པའི་ཚུལ་ཞུས་པས་བཅས་སོ། །དགེ་སློང་ནད་པ་ཞིག་དང༌།
གཙུག་ལག་ཁང་དང་མཆོད་རྟེན་གྱི་ལས་ཀྱིས་བྲེལ་བ་དག་དང་ལམ་དུ་ཞུགས་པ་

190
 སྟག་ལུང་སྡོམ་གསུམ་རྒྱས་པ་
དང་། གོས་སྦྱིན་པའི་སྐབས་ཀྱང་མི་ཟ་བ་ལ་བསླབ་པ་ལ་གུས་པའི་བསྔགས་པ་
བརྗོད་ནས་བཅས་སོ། །འདི་ལ་རྟེན་གོང་དུ་བསྟན་པའི་དམིགས་བསལ་དུ་གནང་བ་
དག་མ་ཡིན་ཞིང་། སྲ་རྐྱང་མ་བཏིང་བས། དུས་མུ་གེའི་དུས་མ་ཡིན་པར་ཉི་མ་
གཅིག་ལ། དངོས་པོ་བཟའ་བ་ལྔ་དང་བཅའ་བ་ལྔའི་ཁོངས་སུ་གཏོགས་པ་དུས་རུང་
གི་ཟས་ཚད་ལོངས། ཀུན་སློང་གཉིས་པ་ཟ་འདོད་ཀྱི་དབང་གིས་སྦྱོར་བ་ཟ་བར་
བརྩམས་ཏེ། མཐར་ཐུག་མིད་པ་ན་ལྟུང་བའོ། །སྤྱིར་མགྲོན་དུ་བོས་པའི་ཚེ། སྔ་
ཚོགས་སུ་མི་འཇུག་པ་དང་། རང་དང་ལྷན་ཅིག་སྤྱོད་པའི་ངང་ཚུལ་ལ་རྟོག་པ་
སོགས་བྱ་བར་བཤད་དོ། །
གཉིས་པ་འདུག་གནས་གཅིག་ཅེས་པའི་གླེང་གཞི་ནི། ཆོ་འཕྲུལ་གྱིས་མུ་
སྟེགས་ཚར་བཅད་དེ། ཁྱིམ་བདག་གཅིག་གིས་གཅེར་བུ་པ་དྲུག་ཅུ་ལ་བསོད་
སྙོམས་བྱིན། དེ་ལ་མཉན་ཡོད་ནས་འོངས་པའི་ཁྱིམ་བདག་གིས་ས་བོན་བཟང་ཡང་
ཞིང་ངན་ནོ་ཞེས་སྟོན་པའི་ཉན་ཐོས་སྤྱན་དྲོངས་ཤིག་པར་བསྒོས། དེས་འོངས་པ་
དང་ཉེ་དགའ་སྒོ་ནས་འདུག་པ་མཐོང་ནས་དྲུག་སྡེས་གྲོས་བྱས་ཏེ་སོང་ངོ་། །གཅེར་
བུ་བ་རྣམས་གཞན་དུ་སོང་། གཅིག་གནས་པའི་གན་དུ་སླེབ་པས། དེས་འདི་ཁྱེད་
ཀྱིས་གནས་ཁང་མིན་ན་ཅིའི་ཕྱིར་འོངས། དྲུག་སྡེས་འདུག་ན་འདུག་ཏུ་ཟད། མིན་
ན་མཚམས་བཅད་དོ། །དེ་གཅིག་པུ་ཡིན་པས་བྲོས་སོ། །ཕྱི་ཉིན་གཅེར་བུ་པ་ཀུན་
འཁོར་ནས། བདག་ཅག་གིས་གནས་མལ་ཕྲོགས་ཀྱིས་ཞེས་བརྡ་བཀྲོལ་ཡང་མ་
སྟེར་བས། རེ་རེ་ལ་བཅུ་བཅུ་བཏུབ་མོད། ཡུན་དུ་བརྡེགས་ཀྱང་ཇི་མི་སྙམ་པའི་
ཁར། ལག་ངར་བརྐྱངས་བསྐུམས་ཀྱིས་ཀྱང་བཅུ་བཅུ་ས་ལ་བརྡབས་པས་མ་ཐུབ་

191
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ནས་ཕྱིར་བྱུང་ངོ༌། །གཞན་དག་ཅི་དགེ་སློང་དག་གཡུལ་འགྱེད་པ་ལ་ལྟོས་ཞེས་
འཕྱ། དྲུག་སྡེས་མཉན་ཡོད་དུ་ཤཱ་རིའི་བུས་འཆར་བ་བཏུལ་བའི་ཚུལ་ཐོས་པས།
གཅིག་ངོ་མཚར་མི་ཆེ་ཡི། ངེད་དྲུག་གིས་དྲུག་ཅུའོ། །ཞེས་སོགས་ཟེར་བའི་ཚུལ་
ཞུས་པས་བཅས་སོ། །ཁྱིམ་བདག་དེ་ལ་དྲུག་སྡེ་ངན་གྱི་གཞན་དག་ཕུན་སུམ་ཚོགས་
པའོ། །ཞེས་གྲོས་བཏབ་པས། ཤཱ་རིའི་བུ་སྤྱན་དྲངས། ཆོས་བསྟན་པས་སྲོག་
ཆགས་ཁྲི་ཉིས་སྟོང་གིས་བདེན་པ་མཐོང་ངོ༌། །ཆོས་བསྟན་ཡུན་རིང་པས་གདུགས་
ཚོད་ཡོལ་ཏེ། རོ་རྒྱབ་བསྙུང་ནས། ཁྱིམ་བདག་དེས་བདག་གི་གནས་སུ་བཞུགས་
ཤིག །ཁྱོད་ལ་བརྟེན་ནས་བཅས་ཀྱིས་འགྲོའོ། །གསོལ་པས། ན་བ་མ་གཏོགས་
ཞེས་སྐབས་ཕྱེའོ། །དེ་ཡང་རྟེན་དགེ་སློང་ནད་བུ་ཅན་མིན་པས། བཅོམ་ལྡན་འདས་
ཀྱི་ཉན་ཐོས་མ་ཡིན་པ་གཞན་དག་གི་ཕྱིར་བཤམས་པའི་དུས་རུང་གི་ཟས་མུ་སྟེགས་
བྱེད་ཀྱི་སྦྱིན་བདག་ཉེ་དུ་མ་ཡིན་པས་ཅི་བདེར་མ་བསྟབས་བཞིན་དུ། ཀུན་སློང་ཞག 
གཉིས་གནས་ནས་ཟས་ཟ་བའི་བསམ་པས། སྦྱོར་བ་ཉི་མ་གཉིས་པར་ཟས་ཟ་བར་
བརྩམས་ཏེ་མཐར་ཐུག་མིད་པ་ན་ལྟུང་བའོ། །
གསུམ་པ་ཆེ་དང་ཞེས་པ་ལྷུང་བཟེད་ཆེ་ཚད་གང་ལས་ལྷག་པར་ལེན་པའི་
གླེང་གཞི་ནི། མཉན་ཡོད་དུ་དྲུག་སྡེས་བྱང་ལམ་ནས་འོངས་པའི་ཚོང་པ་ཅན་སོང་
སྟེ་ཆོས་བསྟན་ཞིང་བསོད་སྙོམས་མ་བླངས་པས་གོས་མོད་དོ་སྙམ་ནས་ན་བཟའ་
ཕུལ། ཕྱིས་ཁྱེད་ཀྱིས་ཡང་ཡང་བསོད་སྙོམས་ལོངས་ཟེར་བས། ད་འོན་ཅིག་ཟེར་
ནས་གཅིག་གིས་ཐབ་སྣོད་ལྟ་བུ་ཞིག་བཟེད་པས། འདི་ཆེ་མོད་སྤྱི་མཐུན་གྱི་ཡིན་ནོ་
རེ་རེ་བཞིན་དེ་འདྲ་བ་རེ་ཁྱེར་བ བས་དེ་དག་གིས་ལམ་
སྙམ་ནས་བཀང་། བ་བཀང་ 

192
 སྟག་ལུང་སྡོམ་གསུམ་རྒྱས་པ་
རྒྱགས་ཟད་དོ། །འཕགས་པ་ལམ་རྒྱགས་ཟད་ཀྱིས་མི་འདི་ཉོར་གཏོང་གི། ཁྱེད་
ཀྱིས་སླར་བསིལ་བ་དང་བཅས་ཏེ་ཐོང་ཞིག་བྱའོ། །དེ་དག་གིས་དེ་ཉིན་རང་ལས་
བྱེད་དུ་བཅུག་དགོང་མོ་བཏང་བས། ཆོམ་རྐུན་གྱིས་བཅོམ། བསིལ་བ་མ་བཏང་
ངམ། དེ་ཉིད་ཀྱིས་བཅོམ་མོ་ཟེར་བ་ལ་འཕྱ་བའི་བྱུང་བ་དང་། ཁྱིམ་ཞིག་ཏུ་བུ་མོ་
རྫོང་བའི་སྟོན་མོའི་ཕྱིར་བསྡོགས་པའི་ཟས་
ས་དྲུག སྡེས་བླངས་ཏེ་ཟོས་པས་ཟད། ཁྱིམ་
པའི་གཉེན་ཟླ་དེས་སྔར་དུས་ཚིགས་ལ་མི་སྟེར་ན་གཞན་བསླང་ངོ་ཟེར་ནས་བསླངས།
རྒྱལ་པོའི་གན་དུ་ཤ་ ཀྱིས་ཕམ་པར་གྱུར་ཏེ། བུ་མོ་མྱ་ང
ངན་དུ་གྱུར་པས་སྨྲེ་སྔགས་
L
 འདོན་པས་འཕྱ་བ་ལ་བཅས་སོ། །རྟེན་དགེ་སློང་གིས་ཉེ་དུ་མ་ཡིན་པའི་ཁྱིམ་པས་
གཞན་གྱི་ཕྱིར་སྦྱར་བའི་ཟས། ལྷུང་བཟེད་ཆེ་ཚད་གང་ངམ་འབྲིང་ཚད་དོའམ་ཆུང་
དུ་གསུམ་ལས་ལྷག་པ། ཀུན་སློང་བླངས་ཏེ་གཞན་དུ་ཟ་འདོད་ཀྱི་དབང་གིས།
སྦྱོར་བ་གཞན་དུ་ཁྱེར་ནས་ཟ་བར་བརྩམས་ཏེ་མིད་པ་ན་ལྟུང་བའོ། །
བཞི་པ་བཅའ་དང་ཞེས་པ་སྟན་གཅིག་པའི་ཟས་ཀྱི་གླེང་གཞི་ནི། སྟོན་པས་
སྟན་གཅིག་པའི་ཕན་ཡོན་བཀའ་སྩལ་བ་ལ་བརྟེན་ནས་དགེ་སློང་རྣམས་སྟན་གཅིག་
པ་བྱེད་དོ། །དེའི་སྤང་བ་མི་ཟ་བར་བཀའ་མི་སྩལ་མོད་ཀྱི། དྲུག་སྡེ་དེ་བཞིན་མི་བྱེད་
ནས་དོན་ཉུང་ངུ་དག་འཕྱ་བའི་སྐབས་གསོལ་བས་བཅས་ཤིང་། དགེ་སློང་ནད་བུ་
ཅན་དག་གི་ནད་གཡོག་རྣམས་ཀྱིས་རང་སྐལ་ཟོས། ནད་པའི་སྐལ་པ་མནོས་ཏེ་
འོངས་པས། ནད་པས་ཟ་མ་ནུས་ཤིང་། ནད་གཡོག་གིས་སྤངས་པ་མ་ཟོས་པས་
ཀུན་རའི་ཕྱི་རོལ་དུ་དོར་བར་བྱ་རོག་གིས་ཟ་བའི་སྒྲ་ཆེར་བྱུང་བ་ལ་རྨེད་དེ་ལྷག་པོར་
བྱས་ཏེ་ཟ་བར་གནང་ངོ༌། །རྟེན་དགེ་སླེ སློང་མི་ན་བས་བཟའ་བ་དང་བཅའ་བའི་ཁོངས་

193.
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
སུ་གཏོགས་པའི་དུས་རུང་གི་ཟས་དེ་མི་རིད། ད་མི་ཟའོ་སྙམ་པས་སྤངས་ཤིང་ལྷག་
ད།
པོར་མ་བྱས་ལ། ཀུན་སློང་དེ་ལྟར་ཡིན་མོད་ཀྱང་བཟའ་འདོད་པས། སྦྱོར་བ་མུ་
གེའི་དུས་མིན་པར་བཟའ་བར་བརྩམས་ཏེ། མཐར་ཐུག་མིད་པ་ན་ལྟུང་བའོ། །
འདིའི་ལྷག་པོར་ནི་དགེ་སློང་གཞན་སྤྱོད་ལམ་ལས་མ་ཉམས་པ། ཟས་ཟོས་ཟིན་ཅིང་
སྤངས་མ་སྤངས་གང་རུང་བའི་མདུན་དུ་དགོངས་གསོལ་སྔོན་འགྲོའི་གསོལ་བ་ལན་
ས
གསུམ་བཏབ་ཅིང་གདབ་ཡུལ་དེས་ཟས་སྤངས་པ་ཡིན་ན། ཁྱོད་ཀྱིར་གྱུར་གྱི་བཞུད་
ཅིག་ཅེའམ། མིན་ན་ཁམ་གཉིས་སམ་གསུམ་ཟོས་ནས་ཟ་བ་པོ་ལ་གཏད་དེ་གོང་
ཚིག་བརྗོད་པས་བཟར་རུང་བར་འགྱུར་བ་ཞིག་ཡིན་ལ། སྤངས་པ་ལྔ་ཞེས་འབྱུང་བ་
ནི། ཟས་ཡོད་པ་དང་། སྟོབ་པ་ཡོད་པ་དང་། བརྩམས་པ་ཡོད་པ་དང་། སྤངས་
པ་ཡོད་པ་དང་། སྤྱོད་ལམ་ལས་ཉམས་པས་སོ། །ཞེས་སོ། །སྟན་གཅིག་གི་
སྦྱངས་ཡོན་གྱི་དམ་བཅའ་ཅན་ལ་ནི་ལྷག་པོར་བྱས་ཀྱང་ཟར་རུང་བ་མ་ཡིན་ནོ། །
ལྔ་པ་སྤངས་པ་སྟོབ་པའི་གླེང་གཞི་ནི། རྒན་ཞུགས་ཤིག་ལ་ཀློག་པའི་སློབ་
དཔོན་གྱིས་བརྗེད་ངས་པས་ཡང་ཡང་ལྟུང་བ་འབྱིན་ནས་བཤགས་པ་བྱེད་དུ་བཅུག་པ་
དང་། ཁོ་མ་དགའ་ནས་འདི་ཡང་ཁོ་བོས་འཆགས་སུ་འཇུག་པའི་ཐབས་བཤོམ་
སྙམ་ནས་སྟོན་པ་འཁོར་བཅས་ཁྱིམ་བདག་གཅིག་གིས་སྤྱན་དྲངས། གདུགས་ཚོད་
གསོལ་ཆོས་སྟོན་པ་ན། དེ་གཉིས་ཁྱིམ་ལྟར་དོང་བས་གདུགས་ཚོད་གསོལ་ཅིག །
ཟིན་ནོ། །སྣོམས་འ ལ་ལྷག་པོར་མཛོད་ཅིག །བླངས་འོངས་ཏེ། རྒན་ཞུགས་ཆུ་
འཚག་
གམ། ལྷག་པོར་བྱེད
ད། ལྷག་པོར་རོ། །དེས་རང་གི་ལ་བྱས། སློབ་དཔོན་
གྱི་ལ་མ་བྱས་སོ། །དེ་བྱུང་ནས་ལྷག་པོར་བྱེད་དུ་བཅུག་གམ། གཅུག་གོ། །ཟོས་

194
 སྟག་ལུང་སྡོམ་གསུམ་རྒྱས་པ་
པ་དང་། སློབ་དཔོན་སྐབས་ཕྱེས་ཤིག་ཕྱེའོ། །ལྷག་པོར་མ་བྱས་པར་ཟོས་སོ། །ཁོ་
བོས་མ་དྲིས་སམ། རང་གི་ལ་བྱས་སོ་ཞེས་ཟེར་བའི་བྱུང་ང་བ་འདི་ལ་བཅས་སོ།།
དེ་ཡང་མུ་གེ་བྱུང་བའི་སྐབས་མ་ཡིན་པར། རྟེན་དགེ་སློང་གིས་དུས་རུང་གི་ཟས་
འདུ་ཤེས་མ་འཁྲུལ་ཞིང་། དགེ་སློང་ཟས་སྤངས་པ་ལ་ལྷག་པོར་མ་བྱས་པར་ཟས་
སྦྱིན་འདོད་པས། སྦྱོར་བ་ལྷག་པོར་བྱས་སོ། །ཞེས་བསྟབས་ཏེ། མཐར་ཐུག་དེས་
མིད་པ་ན་ལྟུང་བའོ། །
ལྟུ་
དྲུག་པ་འདུ་ དུས་ཤིང་ཟ་བའི་
ལྟུང་བྱེད་ཀྱི་གླེང་གཞི་ནི། འོད་མའི་ཚལ་དུ་ལྷས་
བྱིན་དགེ་སློང་མང་པོ་དང་ལྷན་ཅིག་འདུས་ཏེ་ཟ་བ་ལ་འཕྱ་བས་བཅས་ཤིང་། ན་བ་
དང༌། ལམ་ཞུགས་མཆོད་རྟེན་གྱི་ལས་སོགས་ཀྱི་ཚེ་དང་སྦྱིན་བདག་དམན་པས་
ཀུན་ལ་གདུགས་ཚོད་སྦྱོར་མི་བཟོད་པ་རྣམས་ལ་སྐབས་ཕྱེའོ། །དེ་ལ་རྟེན་དགེ་སློང་
གིས། འདུས་པ་ཆེན་པོའི་དུས་མིན་པར་མཚམས་ནང་གཅིག་ཏུ་དགེ་སློང་གསུམ་ལ་
སོགས་པ་ཡན་ཆད་ལྷན་ཅིག་དུས་ རུང་གི་ཟས་འདུ་ཤེས་ཤིང་ཟ་འདོད་ཀྱི་ཀུན་སློང་
གིས། སྦྱོར་བ་ཅིག་ཅར་ཟ་བར་བརྩམས་པ། མཐར་ཐུག་མིད་པ་ན་ལྟུང་བའོ།
སྐབས་ཕྱེ་བར་གླེང་གཞིས་ཤེས་པ་རྣམས་དང་། སྲ་བརྐྱང་བཏིང་བ་ལ་འདི་མི་
འབྱུང་ངོ་། །
བདུན་པ་དུས་མིན་པར་ཟ་བའི་གླེང་གཞི་ནི། མོངྒལ་གྱི་བུས་སྐྱེས་ཕྲན་
གཞོན་ནུ་བཅུ་བདུན་སྡེ་རབ་ཏུ་བྱུང་བ་དག་གྲོང་དུ་བསོད་སྙོམས་ལ་སོང་བ། བུད་
མེད་དག་གིས་མཐོང་ནས་བྲང་བརྡུང་ཞིང་ཆེར་སྨོད་དོ། །དེ་དག་ཟན་ཆད་པ་ནི་བླ་ཡི།
ཚིག་ངན་ཐོས་པ་ནི་དེ་ལྟ་མ་ཡིན་ནོ་ཞེས་སླར་ལྡོག་སྟེ་མདངས་ཡོད་ཀྱི་བར་དུ་ཀློག་

195
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
གོ། །གྲོང་ཁྱེར་བ་དག་སྐྱེད་ཚལ་དུ་བཟའ་བ་ཁྱེར་བར་མཐོང་ནས་ལྟོ་བ་ལ་བྱུག་ཅིང་
ཚིགས་བཅད་བརྗོད་པས་དེ་དག་གིས་བྱིན་ཞིང་ཟོས་སོ། །དེ་ཉེ་དགས་མཐོང་ནས་
རུང་ངམ། དུས་སུ་མ་རྙེད་ན་ལྟོག་གས་ཏེ་འཆིའ མ་ཅི་བྱ་ཟེར་བ་ལ་དོན་ཉུང་ངུ་དག་འཕྱ་
བས་བཅས་སོ། །འདི་ལ་རྟེན་དགེ་སློང་གིས། ན་བ་སོགས་ཀྱི་རྐྱེན་མེད་པར་དུས་
སུ་རུང་བའི་ཟས་འཛམ་གླིང་གི་ཉི་མ་ཕྱེད་ཡོལ་ནས། ཞག་ཕྱི་མའི་སྐྱ་རེངས་དང་པོ་
མ་ཤར་བར་ཤེས་བཞིན་དུ་ལྟོ་འདུན་གྱི་དབང་གིས། སྦྱོར་བ་ཟ་བར་བརྩམས་པ།
མཐར་ཐུག་མིད་པ་ན་ལྟུང་བའོ། །
བརྒྱད་པ་གསོག་འཇོག་བྱས་པ་ཟ་བའི་གླེང་གཞི་ནི། དགེ་སློང་ནག་པོ་
བསོད་སྙོམས་ལ་འཇུག་པ་ན། འབྲས་ཆེན་གཤེར་བ་རྙེད་ན་ལྷུང་བཟེད་ཀྱིས་ལེན།
སྐམ་པོ་རྙེད་ན་ལྷུང་བཟེད་ཀྱི་སྣོད་ཀྱིས་ལེན་པས། གཤེར་བ་ནི་ཟོས། སྐམ་པོ་ལྔ་
མར་བླུག །ཡུལ་ངན་གྱི་ཚེ་བཟའ་བ་གྲོང་རྒྱུར་སོང་ཤུལ། སྟོན་པ་གཙུག་ལག་
ཁང་གཟིགས་པར་ཕེབས་པས། ནག་པོ་ཅན་གྱི་འབྲས་སྐམ་པོ་གཟིགས་པས་རྒྱུརྒྱུ་
མཚན་རྨེད་དེ་བཅས་སོ། །དེ་ཡང་རྟེན་དགེ་སློང་གིས། ན་བ་ལ་སོགས་པའི་རྐྱེན་
མེད་པར་སྨན་བཞི་པོ་གང་རུང་བསམ་པ་དེར་འདུ་ཤེས་པས། སྦྱོར་བ་མུ་གེའི་དུས་
མིན་པར་ལོངས་སྤྱོད་པར་བརྩམས་ཏེ། མཐར་ཐུག་འཆའམ་ཟ་ན་ལྟུང་བྱེད་དོ། །
འདི་ལས་འཕྲོས་པ་ལ། དགེ་སློང་ནད་ཀྱིས་ངལ་བརྗེད་ཆུད་འཛའ་བ་སོགས་ཀྱི་རྐྱེན་
མེད་པར་སྦྱིན་ལེན་མ་བྱས་པར་རང་གིས་རེག་པ་ལག་ཉ་དང་། ཁྱིམ་པ་དང་མི་ལྡན་
ཞིང་རུང་ཁང་མིན་པའི་དགེ་སློང་རང་དབང་བའི་མཚམས་དངོས་སམ། དེའི་ཉེ་
འཁོར་དུ་འབྲུ་ལ་སོགས་པ་རྗེན་པ་སྲ་བ་སུམ་ཆ་བངས་བ་སྙི་བ་ཁ་དོག་གྱུར་པ། ཁུ་

196
 སྟག་ལུང་སྡོམ་གསུམ་རྒྱས་པ་
བ་ལན་གཉིས་ཁོལ་བ་སྟེ་བཙོ་བ་གསུམ་གྱིས་བཙོས་ན་མཚམས་བཙོས། ན་བ་ལ་
སོགས་པའི་རྐྱེན་མེད་པར་ལོངས་སྤྱོད་པའི་ཟས་དང་འབྲུ་ལ་སོགས་པའི་རྗེན་པ་
མཚམས་ནང་དུ་བཙོས་ཤིང་ཞག་ལོན་པ་དང་། ནང་དུ་བཙོས་ཤིང་ཕྱིར་ཞག་ལེན་པ་
དང་། ཕྱིར་བཙོས་པ་ནང་དུ་དང་། ཕྱིར་བཙོས་པ་ཕྱིར་ཞག་ལོན་པ་གང་ཡང་རུང་
སྟེ་དགེ་སློང་གིས་བཙོས་པ་ལོངས་སྤྱོད་པའི་ཟས་སམ་འབྲུ་ལ་སོགས་མཚམས་ནང་
དུ་ཞག་གཅིག་ལོན་པ་ཞག་ལོན་ཏེ་འདི་བཞི་མུ་གེའི་དུས་སམ། ན་བ་སོགས་ཀྱི་རྐྱེན་
མེད་པར་བཟའ་བར་
ང་ན
མ་གནང་ང་ངོ༌།
 དགུ་པ་བྱིན་ལེན་མ་བྱས་པར་ཟ་བའི་གླེང་གཞི་ནི། དགེ་སློང་ནག་པོ་དུར་
ཁྲོད་དུ་འདུག་སྟེ། ཤི་བའི་རྗེས་སུ་དུར་ཁྲོད་དུ་གཏོར་བའི་ཁམ་ཕོར་དང་། རོ་གོས་
དང་། ཟས་ལྔ་ལ་སོགས་པ་ལོངས་སྤྱོད་པས་མི་ངས་བྱུང་ཚེ་ལུས་རྒྱས་ཤིང་བསོད་
སྙོམས་ལ་མི་འགྲོ། གཞན་དུ་དེ་ལྟར་མིན་པས་སྒོ་བས་མཚན་མར་བཟུང་ནས་མི་ཤ་
ཟའོ་ཞེས་སྨྲས་ཏེ་འཕྱ་བའི་རྒྱུ་བྱིན་ལེན་མ་བྱས་པ་ལས་བྱུང་བར་དགོངས་ཏེ་བཅས་
སོ། །དེའི་ཚེ་དགེ་སློང་དགོན་པ་བ་དག་ཆུ་དང་ཤིང་གི་བྱིན་ལེན་སྟོབ་པ་མེད་ནས་
གྲོང་མཐར་གནས་པའི་ཚུལ་ཞུས་པས། ཆུ་དང་སོ་ཤིང་མ་གཏོགས་ཞེས་སྐབས་
ཕྱེའོ། །རྟེན་དགེ་སློང་གིས། བྱང་སྒྲ་མི་སྙན་དུའ མ་འདིར་ཡང་སྲ་བརྐྱང་བཏིང་བ་
དང་། བྱིན་ལེན་སྟོབ་པ་དང་བསྟབས་པའི་ཟས་མེད་པ་དང་། ཟས་སྦྱིན་བདག་
གིགིས་བསམ་པ་ཐག་པས་བཏང་ངེས་མིན་པ་ལ་བྱིན་ལེན་མ་བྱས་པར་ཟ་འདོད་ཀྱི་
བསམ་པས། སྦྱོར་བ་ཟ་བར་བརྩམ་པ། མཐར་ཐུག་མིད་པ་ན་ལྟུང་བའོ། །སྤྱིར་
བྱིན་ལེན་ལྔ་ཞེས་པ། དྲང་ཐད་ནས་བླངས་པ་དང་། མཚམས་ཀྱིས་མ་ཆོད་པར་

197
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བླངས་པ་དང་། ཐོབ་པའི་ཕྱོགས་ནས་བླངས་པ་དང་། ལག་པ་གཉིས་བཀན་ཏེ་
བླངས་པ་དང་། དེ་དང་འབྲེལ་བའི་སྣོད་དམ་ཐུ་བའི་དཀྱིལ་འཁོར་དུ་བཞག་སྟེ་
བླངས་པ་རྣམས་སོ། །སྦྱིན་པ་པོ་བསྙེན་པར་མ་རྫོགས་པ། སྟེར་འདོད་ཅན་ཁྲུ་གང་
ལས་མི་མཐོ་བར་གནས་པ། ཟས་གྱེན་དུ་འདེགས་ནུས་པ། མི་མ་ཡིན་གླང་པོ་དང་
སྤྲེའུ་ལ་སོགས་པས་བསྟབས་པའང་བྱིན་ལེན་དུ་འགྱུར་ལ། ཤིང་ཐོག །ཞུན་
མར། སྦྲང་རྩི། འབྲུ་མར། བུ་རམ་གྱི་དབུ་བ་སོགས་བྱིན་ལེན་བྱས་པ་དགེ་སློང་
གིས་བྲིམ་དུ་རུང་ཞིང་། བྱིན་ལེན་འཇིག་རྒྱུ་ནི། ཕྲོགས་དང་འདྲིལ་དང་རེག་པ་
དང་། །བསྔོས་དང་དགེ་སློང་མིན་གྱུར་དང་། །དངོས་པོ་གྱུར་དང་སྐྱེ་བར་གྱུར། །
དོར་བས་ཀྱང་ནི་བྱིན་ལེན་འཇིག་།ཅེས་འབྱུང་ངོ་།
བཅུ་པ་བསོད་པ་སློང་བའི་ལྟུང་བྱེད་ཀྱི་གླེང་གཞི་ནི། སེར་སྐྱའི་གནས་ནྱ་གྲོ་
དའི་ཀུན་ར་ནས། སྟོན་པ་འཁོར་བཅས་ཁྱིམ་བདག་མིང་ཅན་གྱིས་སྤྱན་དྲངས་
གདུགས་ཚོད་གསོལ་ཆོས་བསྟན། གཤེགས་པའི་རྗེས་སུ་དྲུག་སྡེ་འོངས་སོ། །ཁོ་
བོ་ཅན་གཅོད་དམ། ཁྱིམ་བདག་གིས་ཁྱེད་ཅག་མནལ་ཏམ། འོན་ཏེ་ལྷག་རོལ་དག་
བྱིན་ཅིག །བྱིན་པས་མ་རངས་ནས་ཁྱིམ་བདག་གཞན་ལས་ཞོ། འོ་མ། མར།
ཤ །ཉཤ ཤ་སྐམ་པོ་སོགས་སོ་སོར་བླངས་ཏེ་དེར་ཟོས་ནས་སོང་། བཀྲེན་པ་དེ་
ལ་མེད་ཀྱི་གཞན་ནས་བླངས་ཏེ་ཟོས་སོ། །རུང་ངམ་གང་ཡིན་ཀྱང་རུང་ཟོས་སོ། །
ཞེས་པའི་བྱུང་བ་འདི་ལ་བཅས་སོ། །རྟེན་དགེ་སློང་ན་བ་མ་ཡིན་པས་དངོས་པོ་ཡུལ་
དུས་དེར་བསོད་པར་གྲགས་པ། ཁྱིམ་པ་ཉེ་དུ་མ་ཡིན་པས་ཅི་བདེར་མ་བསྟབས་
བཞིན་དུ་བསླངས་ཏེ་ཟ་འདོད་ཀྱི་བསམ་པས། སྦྱོར་བ་དེ་ལྟར་བརྩམས་ཏེ། མཐར་

198
 སྟག་ལུང་སྡོམ་གསུམ་རྒྱས་པ་
ཐུག་མིད་པ་ན་ལྟུང་བའོ། །
བཅུ་ཚན་ལྔ་པའི་དང་པོ་སྲོག་ཆགས་དང་བཅས་པའི་ཆུ་ལ་སྤྱོད་པའི་གླེང་
གཞི་ནི། ཀོཤམྦྷིར་འདུན་པས་ཤེས་བཞིན་དུ་སྲོག་ཆགས་དང་བཅས་པའི་ཆུ་ལ་སྤྱོད་
པ་བཟློབ།ས་པས། ཁོ་བོ་ལ་འགའ་ཞིག་གིས་སྦྲེང་སྟེ་གཏད་དམ། ཕྱོགས་བཞིའི་རྒྱ་
མཚོ་དང་མཚོ་དང་ལྟེང་ཀ་རྣམས་སུ་ཅིའི་ཕྱིར་མི་འགྲོ་ཟེར་བའི་སྐབས་གསོལ་བས་
བཅས་སོ། །རྟེན་དགེ་སློང་གིས་རང་དོན་ཁོ་ནར་ལུས་སམ་ལོངས་སྤྱོད་ཀྱི་ཆེད་
དུ། འདུ་ཤེས་མ་འཁྲུལ་ཞིང་སྲོག་ཆགས་དང་བཅས་པར་ཤེས་བཞིན་དུ། སྦྱོར་བ་
རང་ངམ་བསྐོས་པས་ལོངས་སྤྱོད་པར་བརྩམས་པ། མཐར་ཐུག་སྲོག་ཆགས་ཇི་
སྙེད་ཤི་བ་དེ་སྙེད་ཀྱི་ལྟུང་བའོ། །རིལ་ཚགས་དང་། གྲུ་གསུམ་ཚགས་དང་།
དཔྱང་ཚགས་དང་། རིལ་བ་ཞབས་ཚགས་དང་། བསལ་ཚགས་ཏེ་ཆུ་ཚབས་
ལྔས་བརྟག་ཅིང་། གཞན་གྱིས་དེས་བརྟགས་ཟིན་པའམ། ཁྲོན་པའམ། དགེ་སློང་
དང་དགེ་འདུན་ཡིད་ཆེས་པས་བརྟགས་ཟིན་པ་ནི་བརྟག་མི་དགོས་པར་ལོངས་སྤྱོད་
ཆོག་པར་འཆད་དོ། །
གཉིས་པ་ཉལ་པོ་ཤོམ་པའི་ཁྱིམ་ན་འདུག་པའི་གླེང་གཞི་ནི། འཆར་ཀ་
བསོད་སྙོམས་ལ་སོང་ཚེ། སྤྲོས་ཚོང་གི་ཁྱེའུ་བག་གསར་ལ་ཆགས་པས་ཀློང་
བཀྲམ་པ་སྡུད་པར་མཐོང་ནས་རེ་བ་མེད་པར་བྱའོ་སྙམ། ཁྱིམ་དུ་སོང་ནས་ཆོས་
བསྟན། བསོད་སྙོམས་ཕུལ་ཡང་མ་སོང་བས། ཤཱཀྱའི་བུའི་ཚུལ་ནི་ཚིག་སྟེ་ཆུང་
མ་ཡང་མ་དབང་ངོ་ཟེར་ཏེ་འཕྱ་བས་སོ། །རྟེན་དགེ་སློང་གིས། བར་ཆད་ཀྱི་རྐྱེན་
དང་མི་ལྡན་བཞིན་དུ་སྐྱེས་པ་དང་བུད་མེད་འཁྲིག་པ་སྤྱོད་སར་ཞུགས་པའམ་ཕྱོགས་

199
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
པ་ལ། བསམ་པ་དེར་འདུ་ཤེས་པས། སྦྱོར་བ་མངོན་སུམ་དུ་བརྣགས་ཏེ་འདུག
པར་བརྩམས་པ། མཐར་ཐུག་དེ་དག་གིས་ཚོར་བར་འདུག་ན་ལྟུང་བའོ། །
གསུམ་པ་ཉལ་པོ་ཤོམ་པའི་མདུན་དུ་འགྲེང་པའི་གླེང་གཞི་ནི། འཆར་ཀ་
ནས་ཟོང་སྡུད་པར་མཐོང་བའི་བར་འདྲ། བལྟའོ་སྙམ་པས་ཁྱིམ་དུ་དུ་ཕྱི་བཞིན་འབྲངས་
ཏེ་སོང་ནས། སྒོ་གླེགས་རྒྱབ་ན་འགྲེང་ངོ༌། །དེ་གཉིས་འཆར་ཀ་གཙུག་ལག་ཁང་
དུའོ་སྙམ་ནས་དགའ་མགུར་སྤྱད་ཟིན་ན ནས་འཆར་ཀ་མཐོང་བས་སྔར་བཞིན་ཟེར་བས་
བཅས་སོ། །དེ་ཡང་འཁྲིག་པ་སྤྱོད་སའི་ཁྱིམ་དུ་དབེན་པ་སྐྱབས་ཡོད་སར་འགྲེང་བ་
སྟེ། རྟེན་བསམ་པ་སྦྱོར་བ་མཐར་ཐུག་སོགས་གོང་གིས་མཚོན་ནོ། །
བཞི་པ་གཅེར་བུ་པ་ལ་ཟས་བྱིན་པའི་གླེང་གཞི་ནི། མཉན་ཡོད་དུ་ཡུག་མོ་
ལྔ་བརྒྱས་ཆོས་ཉན་ནས་རྒྱུན་ཞུགས་ཐོབ། དེ་དག་གིས་སང་བདག་ཅག་གདུགས་
ཚོད་གསོལ་བར་ཅི་གནང༌། གནང་ངོ༌། །དེ་དག་གིས་པ་ན་ལྔ་བརྒྱ་ཀུན་དགའ་བོ་
ལ་གཏད། དེས་མགོན་མེད་ཟས་སྦྱིན་ལ་གཏད་དེ་ཟས་སྦྱོར་པ་བསྐུར་རོ། །ཀུན་
དགའ་བོས་ཟས་མ་
་བརྟགས་པར་བྲིམསས་པས་སློང་བར་འོངས་པའི་གཅེར་བུ་པ་མ་
སྨད་གཉིས་ཀྱི་རྒན་མོ་ལ་གཅིག་གཞོན་པ་ལ་གཉིས་བྱུང་བས། རྒན་མོས་ཁྱོད་དོན་
དུ་གཉེར་རོ་ཞེས་སྨྲས་པས་བྱུང་བ་འདི་ལ་བཅས་སོ། །དེ་ལ་རྟེན་དགེ་སློང་གིས་ནད་
པའམ་དགེ་བ་ལ་སྦྱར་བའི་དོན་མ་ཡིན་པར་གཅེར་བུ་མོ་ལ་དུས་རུང་གི་ཟས་བཟར་
རུང་རང་དགར་སྟེར་འདོད་ཀྱི་བློས། སྦྱོར་བ་ལག་གིས་སྟེར་བར་བརྩམས་པ།
མཐར་ཐུག་དེས་ཐོབ་པ་ན་ལྟུང་བའོ། །
ལྔ་པ་དམག་ལ་ལྟ་བའི་གླེང་གཞི་ནི། དྲུག་སྡེས་གསུས་པོ་ཆེའི་དཔུང་

200
 སྟག་ལུང་སྡོམ་གསུམ་རྒྱས་པ་
བབལྟའོ་ཞེས་ལམ་དུ་སྡོད་ཚེ་དམག་གི་དཔུང་འོངས་པ་ལ། ཁྱེད་གར་འདོང་རི་བྲག་
འབེབས་སུ་མཆིའོ། །ཁྱེད་ཀྱི་ཡན་ལག་བཞིའི་དཔུང་ནི་ངན་ཏེ། ཅིག་ཤོས་ནི་
མཆོག་གོ་ཞེས་སྨྲས་པས། དགེ་སྦྱོང་མགོ་རེག་དག་མི་མཆི་དགུ་མཆིའོ་ཞེས་རྒྱལ་
པོ་ལ་གསོལ་བས་དམག་ལ་མི་བལྟ་བར་བཅའ་འོས་ཞེས་སྟོན་པའི་སྤྱན་སྔར་འཕྲིན་
བཏང་བས་བཅས་སོ། །དེ་ཡང་དགེ་སློང་བར་ཆད་ཀྱི་རྐྱེན་མེད་པས། ཁྱིམ་པའི་
དམག་གི་དཔུང་གོ་མཚོན་སྟ་གོན་བྱེད་པའམ། གྱོན་ཏེ་གཡུལ་དངོས་སམ་དེའི་ཤུལ་
དུ་བགྲོད་པ་ལ་ལྟ་འདོད་ཀྱིས། སྦྱོར་བ་རྒྱལ་པོས་ཆེད་དུ་བཀུག་པ་ལྟ་བུ་མིན་པར་
རང་གི་གནས་དང་ཉེ་འཁོར་ལས་འདས་ཏེ་དོང་ནས་བལྟ་ན། མཐར་ཐུག་མཐོང་བ་
ན་ལྟུང་བྱེད་དོ། །
དྲུག་པ་དམག་གི་ནང་ན་གནས་པའི་གླེང་གཞི་ནི། རྒྱལ་པོ་གསལ་རྒྱལ་
གྱིས་རི་བྲག་པ་མ་ཕེབས་ཏེ་ཕྲུ་མ་བཏབ་སྟེ་འདུག 7
 །མགོན་མེད་ཟས་སྦྱིན་ཀྱང་
གྲོགས་སུ་བོས་ཏེ་འཁོད་པས་འཕགས་པ་མཐོང་བར་འདོད་ནས་རྒྱལ་པོ་ལ་ཞུས།
དེ་དགེ་འདུན་ལ་འཕྲིན་བཏང་བས། དྲུག་སྡེས་ཚུལ་ཤིང་བླངས་ཏེ་དོང་ནས་ཆོས་
བསྟན་པས་རྒྱལ་པོ་འཁོར་བཅས་དད། དེ་གཞན་སྤྱོད་ཀྱི། 
ད་ད་རང་སྤྱོད་བྱའོ་ཞེས་
དམག་གི་ལམ་དུ་བསྡད་གླང་པོའི་མཆེ་བ་དང་། རྟའི་མཇུག་མ་དང་། ཤིང་རྟའི་
སྲོག་ཤིང་དང་མིའི་གཉའ་བ་ནས་བཟུང་སྟེ་མཐར་བོར་བས་རྒྱལ་པོས་སྟོན་པ་ལ་
ཞུས་ཏེ། དམག་ནང་དུ་ཡུན་རིང་མི་སྡོད་པར་བཅས་སོ། །འདི་ལ་རྟེན་དང་ཡུལ་
གོང་དང་འདྲ་ལ། དམག་ནང་དུ་དགོས་པ་མེད་པར་སྡོད་འདོད་ཁོ་ནས། སྦྱོར་བ་
ཞག་གཉིས་ལས་འདས་པ་འདུག་པར་བརྩམས་ཏེ། མཐར་ཐུག་གསུམ་པའི་སྐྱ་

201
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
རེངས་ཤར་བ་ན་ལྟུང་བའོ། །
བདུན་པ་དཔུང་གི་ཡན་ལག་ཉམས་སུ་མྱོང་བའི་གླེང་གཞི་ནི། རི་བྲག་པ་
མ་ཕེབས་པ་ཡན་དུ་འགོར་ནས་ཁྱིམ་བདག་འཕགས་པ་མཐོང་འདོད་པ་ནས། རང་
སྤྱོད་བྱའོའི་བར་འདྲ་བ་ལ་གླང་པོ་བཅོས་མ་དང་། རྟ་འཐེང་པོ། ཤིང་རྟ་ཞིག་པོ།
མི་ཞར་བ་འདི་འདྲ་སོལ་ཅིག་ཟེར་ནས་གོང་ལྟར་བོར་རོ། །དྲུག་སྡེ་རི་བྲག་པ་དང་ཉེ་
བར་འདུག་ནས་ཀླག་ཅོར་གྲགས་པས་དེ་དག་བྲོས་སོ། །དྲུག་སྡེ་ཁྲོམ་གྱི་རུ་སྣའི་
དྲུང་དུ་སོང་ནས་ཅི་ལ་འབྲོས། རི་བྲག་པ་རྫོང་ནས་བླུགས་ཏེ་བྱུང་ངོ་། །ཁོ་བོས་ཀུ་
རེ་བྱས་སོ་ཞེས་སྨྲས་པས་དེ་དག་མི་དགའ་ནས་རྒྱལ་པོ་ལ་ཞུས། རྒྱལ་པོས་སྟོན་པ་
ལ་གསོལ་ཏེ་བཅས་སོ། །རྟེན་ཡུལ་སྔར་དང་འདྲ་བ་ལ། དཔུང་གི་ཡན་ལག་
ཉམས་སུ་མྱོང་བར་འདོད་པས། སྦྱོར་བ་རྟ་ལ་སོགས་པ་ལ་རེག་གམ། བཀོད་པ་
བཤམས་པ་དཀྲུགས་པ། མཐར་ཐུག་བྱ་བ་རྫོགས་པ་ན་ལྟུང་བའོ། །སྤྱིར་རྟ་སོགས་
;ཐ
འཐབ་མོ་བགྱིད་དུ་འཇུག་པ་དང་། དེ་ལ་ལྟ་བ་ལ་ཡང་ཉེས་བྱས་སོ། །
བརྒྱད་པ་རྡེག་པའི་གླེང་གཞི་ནི། མོངྒལ་གྱི་བུས་བཅུ་བདུན་སྡེ་རབ་ཏུ་བྱུང་
བ་དག་དྲུག་སྡེ་ལ་བརྟེན་ཏེ་གནས་ཚེ། འཆར་ཀས་ལས་བཅོལ་བ་མ་བྱས་པས་གླེན་
པ་གཞན་ཅི་བྱེད་ཟེར་ནས་བརྡེགས་པས། ཕྱིན་ཀ་ལོག་ཏུ་འགྱེལ་ནས་དུ་ཞིང་དེ་ལ་
འཕྱ་བས་བཅས་སོ། །དེ་ཡང་རྟེན་བཅས་ལྡན་དགེ་སློང་གིས། སྡང་བའི་སེམས་
ཀྱིས། སྦྱོར་བ་ཕན་བྱེད་མ་ཡིན་པར་ཐ་ན་ཡུངས་ཀར་ཙམ་ཡིན་ཡང་རུང་བས་
བརྡེགས་པ། མཐར་ཐུག་དེའི་ལུས་ལ་ཕོག་པ་ན་རྡེག་སྤྱད་རེ་རེ་ལ་ལྟུང་བ་རེ་རེའོ།།
རང་གི་ལུས་དང་བེམ་པོ་ལ་ཡང་མི་བརྡེག་པར་བཤད་དོ། །

202
 སྟག་ལུང་སྡོམ་གསུམ་རྒྱས་པ་
དགུ་པ་བརྡེག་པར་གཟས་པའི་གླེང་གཞི་ནི། འཆར་ཀས་བཅུ་བདུན་སྡེའི་
གཅིག་ལ་བརྡེག་པར་གཟས་པས་ཐམས་ཅད་དུས་སོ། །དགེ་སློང་རྣམས་ཀྱིས་ཅིའི་
ཕྱིར་དུ་། མ་ངུས་ན་ཐམས་ཅད་ལ་བརྡེག་གོ། །འཕྱ་བའི་སྐབས་གསོལ་བས་
བཅས་སོ། །རྟེན་བསམ་པ་སྔར་དང་འདྲ། སྦྱོར་བ་བརྡེག་པར་གཟས་པ་སྟེ་
བརྩམས་པ། མཐར་ཐུག་བྱ་བ་རྫོགས་པ་ན་ལྟུང་བའོ། །
བཅུ་པ་གནས་ངན་ལེན་འཆབ་པའི་གླེང་གཞི་ནི། ཉེ་དགས་བུ་མོ་ཞིག་རྒྱལ་
བྱེད་ཚལ་གྱི་རིབ་མ་འདྲལ་བ་མཐོང་ནས་བཟློག་པས་མ་ཉན་པར་གན་དུ་སོང་ནས་
ཅིའི་ཕྱིར་རིབ་མ་འདྲལ། དེ་འཛུམ་བྱུང་བ་དང་དེའི་ནི་
ཡན་ལག་དང་ཉིང་ལག་ནས་
མནམས་ཏེ་འོ་བྱས་སོ། །དེས་ཆོས་ལ་ཁྱེད་ཀྱིས་ཅུང་ཟད་མཐོང་ངམ། གཞུག་ལ་
འཛུད་པ་མ་གཏོགས་པ་ཐམས་ཅད་མཐོང་ངོ༌། སུ་ལ་ཡང་མ་ཟེར་ཅིག་སྨྲའོ། །
ཞེས་ཟེར་བའི་སྐབས་དེ་གསོལ་བ་ལ་བརྟེན་ནས་བཅས་སོ། །འདི་ལ་རྟེན་དགེ་སློང་
གིས། ཡུལ་དགེ་སློང་གཞན་ཕམ་ལྷག་གི་ལྟུང་བ་ཅན་མཐོང་བ་ཀུན་སློང་བདེ་བ་ལ་
མི་རེག་པ་དང་། དགེ་འདུན་འཁྲུག་ཏུ་དོགས་པའམ། སྲོག་དང་ཚངས་སྤྱོད་ཀྱི་
ཀྱི་
བར་ཆད་དུ་འགྱུར་བ་མ་གཏོགས། སྦྱོར་བ་འཆབ་པར་བརྩམས་ཏེ། མཐར་ཐུག་
མཚན་མོ་འདས་པ་ན་ལྟུང་བའོ། །ཕམ་ལྷག་མིན་པའི་ལྟུང་བ་སྡེ་གསུམ་གང་རུང་
བཅབ་པ་ཉེས་བྱས་སོ། །
བཅུ་ཚན་དྲུག་པའི་དང་པོ་ཟན་གཅོད་འཇུག་གི་གླེང་གཞི་ནི། ཉེ་དགས་སྔོན་
གྱི་འཁོན་དྲན་པར་བྱས་ཏེ། ཁྱིམ་བདག་ཅིག་གིས་ཉེ་དགའ་མགྲོན་དུ་བོས་པ་
དང་། ཉེ་དགས་ཆོས་ཀྱི་ཟན་གཅད་པར་སེམས་ཏེ་ཆོས་བསོད་སྙོམས་ལ་བསྐུལ་

203
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བས། ཁྱིམ་བདག་ཞིག་གིས་དེང་མགྲོན་དུ་བོས་ཀྱི་དེར་ཟོ་ཞིག །མི་བྱ་བར་སྨྲས་
ཀྱང་དྲག་པོར་བཅོས་པ་དང་སོང་ངོ༌། །དགའ་བོ་ཉེ་དགའ་དེའི་སྔར་སོང་ནས་ཟས་
ཀྱི་བྱ་བ་ཡིན་ཏེ་སླར་འོངས་པ་དང་ཆོས་ལམ་དུ་འཕྲོད་དེ། ཚུལ་བསྙད་པས་ཆོས་ཀྱི་
ལྷུང་བཟེད་དང་ཆུ་ཚགས་ཡོད་ན་བསོད་སྙོམས་སུ་རྒྱུ་ཡི། དེང་ཅི་ཡང་བྱར་མེད་དོ་
སྙམ་སེམས་ཏེ། ཟན་བཅད་དེ་འདུག་པ་ལ་བཅས་སོ། །རྟེན་དགེ་སློང་གིས་ཕ་རོལ་
པོ་ཟན་བཅད་པས་ཕན་པའི་ནད་པ་མིན་པ་ལ། སྦྱིན་བདག་གིས་དུས་རུང་གི་ཟས
བསྔོས་ཏེ་སྦྱར་བ་ལ་བསམ་པ་ངན་སེམས་ཀྱི་མཐུས། སྦྱོར་བ་ཟན་གཅོད་པར་
འགྱུར་བའི་ཚིག་སྨྲ་བར་སེམས་ཏེ། མཐར་ཐུག་ཟན་བཅད་དེ་ཕྱེད་ཡོལ་བ་ན་ལྟུང་
བྱེད་དོ། །
གཉིས་པ་མེ་ལ་རེག་པའི་གླེང་གཞི་དྲུག་སྡེས་མེ་གཞན་ལ་གཏོར་བས་
རྩེ་ཞིང་མགལ་མེའི་འཁོར་ལོ་སྐོར་བར་བྱེད་ནས། མུ་སྟེགས་དག་བྱིས་པ་དང་
འདྲའོ་ཞེས་འཕྱ་བས་བཅས་སོ། །འགའ་ཞིག་ཆོས་ལྡན་གྱི་དོན་ཕྱིར་ཡང་མི་རེག་
པས་སྐབས་ཕྱེ་སྟེ་དུས་བྱིན་གྱིས་བརླབས་ཏེ་རེག་པར་གནང་ངོ་། །དེ་ཡང་རྟེན་དགེ་
སློང་གིས། དཀོན་མཆོག་གམ་དགེ་འདུན་གྱི་ཆོས་ལྡན་གྱི་བྱ་བའི་ཆེད་དང་། ལྟུང་
བཟེད་དང་ཆོས་གོས་ཀྱི་ལས་སོགས་ཀྱི་ཚེའི་དུས་བྱིན་གྱིས་བརླབས་པ་ལྟ་བུ་མིན་
པར། བསམ་པ་རེག་འདོད་ཀྱིས། སྦྱོར་བ་ན་བའི་དབང་ཉིད་དུ་གཏོགས་པའི་རྐྱེན་
མ་ཡིན་པར་རང་ངམ་བསྐོས་པས་རེག་པར་བརྩམས་པ། མཐར་ཐུག་རེག་པ་ན
ལྟུང་བྱེད་དོ། །ཆོས་ལྡན་གྱི་བྱ་བའི་ཆེད་དུ་སྟོན་པས་གནང་ངོ་སྙམ་དུ་དྲན་བཞིན་པས་
རེག་པར་བཤད་དོ། །

204
 སྟག་ལུང་སྡོམ་གསུམ་རྒྱས་པ་
གསུམ་པ་འདུན་པ་ཕྱིར་སྒྱུར་གྱི་གླེང་གཞི་ནི། བཅུ་བདུན་སྡེས་སྔར་གྱི་
འཁོན་དྲན་ཏེ་དགའ་བོ་ཉེ་དགའ་ཚོགས་ན་འདུག་པ་དབྱུང་བར་སེམས་ཏེ། དགའ་བོ་
རྩོད་པར་མཁས་པས་མི་ཐུབ་སྙམ་སྟེ་ཆོས་གོས་རྙིང་གི་བཀྲུའོ་ཞེས་ཁྱེར། དེ་མ་ཐག་
ཏུ་གཎྜི་བརྡུངས་ཏེ་དགེ་འདུན་བསྡུས་ནས་གནས་བརྟན་དགེ་འདུན་གྱི་བྱ་བར་སྤྱོན་
ཅིག ། ཁོ་བོ་གནས་སྐབས་འདི་ལྟར་གྱུར་གྱི་འདུན་པ་འབུལ་ལོ། །ཉེ་དགའ་ལ་གླེང་
པས། རྒན་པའི་མཐའ་ནས། བཅུ་བདུན་སྡེའི་རྒྱུ་མས་རྒྱལ་བྱེད་ཚལ་དཀྲི་ཞེས་
སྨྲས་པ་དྲན་ནམ་ཞེས་གླེང་སྟེ་ནན་ཏུར་གྱིས་བསྐྲད་དོ། །དེས་དགའ་བོ་ཅན་སོང་སྟེ་
t.
 རྒྱས་པར་བསྙད་པས། ཁོ་བོས་ནུ་བོ་དབྱུང་བའི་ལས་བྱེད་པར་མ་ཤེས་པས་འདུན་པ་
ཕུལ་གྱི་ང་མི་འབུལ་གྱི་ཕྱིར་འོན་ཅིག་ཅེས་ཟེར་བ་ལ་འཕྱ་བས་བཅས་སོ། །འདི་ལ་
རྟེན་དགེ་སློང་གིས། ཆོས་ལྡན་གྱི་ལས་མཚན་ཉིད་པ་ལ་འདུན་པ་ཕུལ་ཏེ། བསམ་
པ་དེ་སླར་བསྒྱུར་བར་འདོད་པས། སྦྱོར་བ་བདག་འདུན་པ་མི་འབུལ་གྱི་ཕྱིར་འོན་
ཅིག་ཅེས་བསྒྱུར་བའི་ཚིག་སྨྲས་པ། མཐར་ཐུག་དོན་གོ་བ་ན་ལྟུང་བྱེད་དོ། །
བཞི་པ་བསྙེན་པར་མ་རྫོགས་པ་དང་ལྷན་ཅིག་ཉལ་བའི་གླེང་གཞི་ནི། རྒན་
ཞུགས་ཤིག་དང་ལྷན་ཅིག་ཆོས་ཉན་པར་འཁོད་དེ་ནང་དུ་མ་ཐོན་པའི་ཁྱིམ་པ་མང་པོ་
ཉལ་བས། རྒན་ཞུགས་རང་གི་ཆུང་མ་དང་ཉལ་བ་རྨིས་པས། བླ་ཅོལ་མང་དུ་
སྨྲས་པ་ཁྱིམ་བདག་གིས་ཐོས་པས། རྒན་པ་འདི་འདྲ་ན་གཞོན་པ་ཅི་འདྲ་ཞེས་འཕྱ་
བ་ཞུས་པས་བཅས་སོ། །རྟེན་དགེ་སློང་མི་ན་བས། ནད་གཡོག་ཡིན་པའམ།
དགེ་སློང་སྡིག་ཅན་དང་ལྷན་ཅིག་པའི་ཚེའམ། ལམ་གྱི་དུབ་པ་སོགས་ཀྱི་སྐབས་
མིན་པར། བསྙེན་པར་མ་རྫོགས་པ་དང་ལྷན་ཅིག །བསམ་པ་ཉལ་བར་འདོད་

205
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
པ༑ སྦྱོར་བ་མཚམས་གཞན་གྱིས་བར་མ་ཆོད་པར་འདོམ་ཕྱེད་དང་དགུའི་ནང་རོལ་
གྱི་གནས་གཅིག་ཞག་གཉིས་ལས་ལྷག་པར་ཉལ་བ། མཐར་ཐུག་ཞག་གསུམ་པའི་
མཚན་མོའི་མཐའི་སྐད་ཅིག་མ་འདས་པ་ན་ལྟུང་བྱེད་དོ། །
ལྔ་པ་སྡིག་ལྟ་མི་གཏོང་བའི་ལྟུང་བྱེད་ཀྱི་གླེང་གཞི་ནི། མཉན་ཡོད་དུ་བོང་
རྫི་དགེ་སློང་འཆི་ལྟས་བཅོམ་ལྡན་འདས་ཀྱིས་བར་དུ་གཅོད་པའི་ཆོས་སུ་གསུངས་པ་
དེ་དག་བསྟེན་ཀྱང་བར་དུ་གཅོད་པར་མི་འགྱུར་ཏེ། བཅོམ་ལྡན་འདས་ཀྱིས་ཆོས་
བསྟན་པ་བདག་གིས་ཤེས་སོ། །ཞེས་ཟེར་བ་གསོལ་བས། བཞམས་བསྒོ་གྱིས་
ཤིག་བྱས་སོ། །འོན་ཀྱང་མི་གཏོང་ནས་གསོལ་བཞིའི་ལས་ཀྱིས་བཞམས་བསྒོ་
བགྱིས་ཤིང་སྨད་པའི་ལས་གྱིས་ཤིག་བྱས་ཀྱང་མི་གཏོང་བའི་བྱུང་བ་འདི་ལ་བཅས་
སོ། །དེ་ཡང་དགེ་སློང་དག་ལ་བཅོམ་ལྡན་འདས་ཀྱིས་མཐོ་རིས་དང་ཐར་པའི་ཆོས་
གསུངས་པ་འདི་དག་བསྟེན་ཡང་བར་ཆད་དུ་མི་འགྱུར་རོ །ཞེས་བསམ་པ་
མ་པ་སྐུར་པ་
གདབ་འདོད་ཀྱི་དབང་གིས། སྦྱོར་བ་དེ་ལྟར་སྨྲ་བ་ལ་ཞུགས་པ། མཐར་ཐུག་
བཞམས་བསྒོ་གསོལ་བཞི་སྨད་པའི་ལས་ཀྱིས་བཟློག་ཀྱང་མི་གཏོང་ན་ལྟུང་བའོ། །
དྲུག་པ་སྤངས་པ་རྗེས་ཕྱོགས་ཀྱི་གླེང་གཞི་ནི། འཆི་ལྟས་གནས་ནས་ཕྱུང་
བ་ཉེ་དགའ་ཅན་སོང་སྟེ་དུས་པས་དྲིས་ཤིང་རྨེད་དེ། ལྷན་ཅིག་གཏམ་འདྲེ་ཞིང་ཉལ་
བ་དང་དོན་ཉུང་ངུ་དག་འཕྱ་བ་གསོལ་བས་བཅས་སོ། །དེ་ཡང་རྟེན་དགེ་སློང་གིས།
སྡིག་ལྟ་ཅན་དགེ་འདུན་གྱི་གནས་ནས་ཕྱུང་བ་དང་། བསམ་པ་དེ་དང་ལྷན་ཅིག་སྨྲ་
ཞིང་། འདུག་པར་འདོད་པས། སྦྱོར་བ་ཆོས་ལྡན་མིན་པས་ཆོས་དང་ཟང་ཟིང་གི་
ལོངས་སྤྱོད་ལྷན་ཅིག་ཏུ་བྱེད་ན། མཐར་ཐུག་དེ་ལྟར་བྱས་པའི་མཚན་མོའི་མཐའི་

206
 སྟག་ལུང་སྡོམ་གསུམ་རྒྱས་པ་
སྐ་སྐད་ཅིག་མ་འདས་པ་ན་ལྟུང་བྱེད་དོ། །
བདུན་པ་བསྙིལ་བ་སྡུད་པའི་གླེང་གཞི་ནི། ཉེ་དགའི་དགེ་ཚུལ་གཉིས་
བཤགས་སྡོམ་བྱས་ཏེ་དགྲ་བཅོམ་ཐོབ། རྫུ་འཕྲུལ་གྱིས་ནམ་མཁའ་ལ་འགྲོ་ཞིང་།
བཅོམ་ལྡན་འདས་ཀྱིས་བར་དུ་གཅོད་པའི་ཆོས་སུ་གསུངས་པ་དེ་དག་བསྟེན་ཀྱང་
བར་དུ་གཅོད་པར་མི་འགྱུར་བར་བདག་གིས་ཤེས་སོ་ཞེས་སྨྲ་བ་བཞམས་བསྒོ་དང་
གསོལ་བཞིས་མ་བཟློག་སྟེ་བསྙིལ་བ་དག་ཉེ་དགའི་དྲུང་དུ་སསོང་བས། དེས་དེ་
གཉིས་དང་ལྷན་ཅིག་ཉལ་ ལ་བ་སོགས་བྱེད་ནས་གསོལ་བས་བཅས་སོ། རྟེན་དགེ་
སློང་གིས། འདུལ་བ་སོགས་ཀྱི་དོན་མེད་པར་ཕ་རོལ་དགེ་ཚུལ་སྡིག་ཅན་བཟོད་
གསོལ་མ་བྱས་པ་དང་། བསྙིལ་བ་སྡུད་འདོད་ཀྱི་བསམ་པས། སྦྱོར་བ་ལྷན་ཅིག
སྡུ
གཏམ་འདྲེ་བ་དང་ཉལ་བར་བརྩམས་ཏེ། མཐར་ཐུག་དེ་དང་ལྷན་ཅིག་དེ་ལྟར་བྱས་
པ་ན་ལྟུང་བྱེད་དོ། །
བརྒྱད་པ་ཁ་དོག་མ་བསྒྱུར་བའི་གོས་གྱོན་པའི་གླེང་གཞི་ནི། དྲུག་སྡེས་ལྷོ་
ལམ་ནས་འོངས་པའི་གར་མཁན་མཐོང་བས། སྟོན་པ་ཁབ་ན་བཞུགས་ཚེ་མཛད་
པའི་གར་སྟབས་ཞིག་དྲན་ཏེ་དེ་བྱའོ། །ཞེས་རྒྱལ་པོའི་ཕོ་བྲང་ནས་རྒྱན་ཆ་ལུགས་
གཡར་ནས་གར་མཁན་དེ་དག་དང་ཉེ་བར་གར་བྱས་པར་སྐྱེ་བོ་ཀུན་ངོ་མཚར་བར
གྱུར་ནས། གར་མཁན་དག་གི་རྒྱན་ཆ་བརྟུལ་བའི་ཕྱི་བཞིན་སོང་བས་དྲུག་སྡེ་རིག་
ནས་ཁོ་བོ་ཅག་དེས་འཚོ་བ་ཡིན་ན་འཕགས་པ་དེ་ལྟར་མི་མཛད་པར་གསོལ། མ་
ཉན་པས་དེ་དག་ཡིད་ཁོང་དུ་ཆུད་པར་ཞུགས་པས་བཅས་སོ། །རྟེན་དགེ་སློང་གིས་
ཐ་ན་རྐང་པའི་དཀྲིས་མའམ་སྐ་རགས་ཚུན་ཆད། བསམ་པ་བཅང་བར་འདོད་ད་པས།

207
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
སྦྱོར་བ་རུང་བའི་ཚོན་གྱིས་ཁ་མ་བསྒྱུར་བ་འ་འཆང་བར་བརྩམས་པ། མཐར་ཐུག་
ལུས་ལ་ས་བཅངས་པ་ན་ལྟུངང་བྱེད་དོ། ལས་བརྒྱ་པ་ལས། མཚལ་དང་དེ་བཞིན་རྒྱུ
སྐྱེགས་བཙོད་རྣམས་དང་། །གུར་གུམ་དང་ནི་མཐིང་ཤིང་ལི་ཁྲི་དང་། །རྨ་ཤིང་ལེ་
བརྒན་རྩི་རྣམས་མི་རུང་སྟེ། །བརྒྱད་པོ་ཚོན་ཆེན་ཡིན་པས་བཀག་ཕྱིར་རོ། །ཞེས་
པའི་ཚོན་ཆེན་བརྒྱད་ཀྱིས་བསྒྱུར་བ་བགོ་བ་ནི་ཉེས་བྱས་སོ། །
དགུ་པ་ལོངས་པའི་གཞིར་གཏོགས་ཀྱི་གླེང་གཞི་ནི། དྲུག་སྡེས་ཡངས་པ་
ཅན་གྱི་སྐྱེད་ཚལ་ན། ཁྲུས་ཀྱི་ཆས་དང་གླུ་བྲོའི་ཆས་ཡོད་པར་དོང་སྟེ། ཅི་གླུ་བླང་
ངམ་གར་བྱ། གླུ་མ་བླངས་པར་རིང་ཞིག་ལོན་གྱི་གླུ་ལེན་ནོ་ཞེས་གླུ་བླངས་བྲོ་
བརྡུངས་པས་ལི་ཙ་བྱིས་མ་སྐྱེས་དགྲའི་རོལ་མོའི་སྒྲ་སྟེ་དམག་འོངས་སོ་ཞེས་གོ་གྱོན་
ནས་ཕྱིར་ཕྱུང་བ་ལ། གཞད་གད་བྱས་ཀྱི་མ་འཇིགས་ཤིག་ཟེར་བ་བྱུང་བ་འདི་ལ་
བཅས་སོ། །དེ་ཡང་དགེ་སློང་གིས། རྒྱན་ཆུད་ཟ་བར་འགྱུར་བ་ལྟ་བུའི་རྐྱེན་མཐོང་
བས་མིན་པར་མི་དབང་བའི་རིན་པོ་ཆེའ མ་དེར་སྨོས་པ་རྩེད་མོའི་དུས་སམ། གཡུལ་
དུ་འཇུག་པའི་རྒྱན་དང་གོ་མཚོན་མཚན་ཉིད་ཚང་བ་ལ་རྒོད་བག་གི་རེག་འདོད་
པས། སྦྱོར་བ་རང་ངམ་བསྐོས་པས་རེག་པར་བརྩམས་པ། མཐར་ཐུག་རེག་ན་
ལྟུང་བྱེད་དོ། །འདི་ལ་སྦྱིན་བདག་གིས་ཞེ་ཐག་པས་བསྟབས་པའམ། མི་མ་ཡིན་
གྱི་གནས་སུ་བསོད་ནམས་ལས་གྲུབ་པ་ལ་ནི་ཉེས་པ་མེད་དོ། །
བཅུ་པ་ཁྲུས་བྱེད་པའི་གླེང་གཞི་ནི། རྒྱལ་པོའི་ཁབ་ཏུ་རྒྱལ་བཙུན་འབངས་
ཀྱི་ཁྲུས་རྫིང་ཡོད་པའི་དང་པོ་སྟོན་པ་འཁོར་བཅས་ལ་ཁྲུས་ཀྱི་ཕྱིར་ཕུལ། ནམ་ཁྲུས་
མི་མཛད་པ་ན་རྒྱལ་པོ་ཁྲུས་ལ་འཇུག་ཚེ། དྲུག་སྡེས་རྒྱལ་པོའི་དད་པ་བརྟག་གོ་ཞེས་

208
 སྟག་ལུང་སྡོམ་གསུམ་རྒྱས་པ་
གཉིས་ཁྲུས་བྱེད་བཞི་གྲོགས་བྱེད་ཅིང་བཀྲུའོ། །རྒྱལ་པོ་འོངས་པས་ཡུན་དུ་
བསྒུག ཀས་མོད་ཀྱི དེ་དག་གི་
བྲུས་མ་ཟིན་པས། ཐོ་འཚམ་མོ་ཞེས་ཁྲུས་བྱས་ཏེ་
སྟོན་པའི་སྤྱན་སྔར་སོང་སྟེ་རྨེད་ཅིང་བཅས་སོ། །དེ་ཡང་དགེ་སློང་གིས། ནད་ལ་
ཕན་པའམ་དཀོན་མཆོག་གི་ཆེད་དུ་བྱ་བ་ཟིན་པའི་རྗེས་སུའ མ་ལམ་དཔག་ཚད་ཕྱེད་
བར་ཕྱིན་པའམ་སོས་ཀའི་ཟླ་བ་ཕྱེད་གཉིས་དབྱར་ཟླ་ཟླ་དང་པོ་དག་དང་ཟླ་བ་ཕྱེད་ཕྱེད་
ལོན་རིང་ནི་གནང་བའི་དུས་ཡིན་པས། དེ་དག་གི་སྐབས་དེ་རྣམས་མ་ཡིན་པར།
ཁྲུས་བྱེད་འདོད་ཀྱི་བསམ་པས། སྦྱོར་བ་ལུས་རིལ་པོར་བཀྲུ་བར་བརྩམས་ཏེ།
མཐར་ཐུག་ཟིན་པ་ན་ལྟུང་བྱེད་དོ། །བརྒྱལ་བ་ལ་ཆུ་བརྒྱབ་པའམ། ཆུ་བརྒལ་བ་ལྟ་
བུ་ལ་ཉེས་པ་མེད་དོ། །
བཅུ་ཚན་བདུན་པའི་དང་པོ་དུད་འགྲོ་གསོད་པའི་གླེང་གཞི་ནི། འཆར་ཀས་
བྱིས་པ་འཕོངས་སློབ་པའི་གྲྭར་སོང་ནས་འཕོངས་ལེགས་པ་ཁྱེད་ཀྱི་སློབ་དཔོན་གྱིས་
ཀྱང་མི་ཤེས་ན་ཁྱེད་ཀྱིས་ལྟ་ཅི། འོ་ན་མཛོད་ཅིག །དེ་དག་གིས་སློབ་དཔོན་གྱི་གཞུ་
བླངས་ཏེ། བྱ་རོག་ཞིག་ནམ་མཁར་འཕུར་བ་ཕྱོགས་བཞིར་མདའ་བཞི་འཕངས་
པས་བྱ་རོག་སྟེང་དུ་ལྟ་བ་ན་རྐུབ་ཏུ་བསྣུན་ནས་ཁར་ཕྱུང་བས་ས་ལ་ཕྱུང་བ། དེ་དག་
གིས་སློབ་དཔོན་འོངས་པ་ལ་རྒྱས་པར་བསྙད་པས། མཐོ་འཚམས་པ་ཡིན་པས་
ཐབས་བྱའོ་སྙམ་སྟེ། སྨྱུག་མའི་རྩེ་མོར་བྱ་རོག་གི་རོ་བསྐྱོན་ཏེ་གྲོང་ཁྱེར་ལ་ཁྱེར་ལ་
ཁོང་གི་ཡོན་ཏན་སྒྲོགས་ཤིག །དེ་དག་གིས་དེ་བཞིན་བྱས་ཏེ་འཕྱ་བ་ལ་བཅས་
སོ། །རྟེན་དགེ་སློང་གིས། ཐ་མལ་པའི་མིག་ལ་སྣང་དུ་རུང་བའི་སྲོག་ཆགས།
བསམ་པ་གསོ་ད་པཔར་འདོད་པས། སྦྱོར་བ་རང་ངམ་བསྐོས་པས་གསོད་པར་

209
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བརྩམས་ཏེ། མཐར་ཐུག་རྐྱེན་དེས་ཤི་ན་ཇི་སྙེད་ཤི་བ་དེ་སྙེད་ཀྱི་ལྟུང་བའོ། །
གཟུགས་བརྙན་ལ་བསྣུན་ན་ཉེས་བྱས་སོ། །
གཉིས་པ་འགྱོད་པ་བསྐྱེད་པའི་གླེང་གཞི་ནི། བཅུ་བདུན་སྡེ་དྲུག་སྡེས་
བསྐྲད་པ་ཀློག་པའི་སློབ་དཔོན་གཞན་ལ་བསྙེན་ཏེ་སྡེ་སྣོད་གསུམ་ཀློག་པ། འཆར་
ཀས་ལེགས་པར་ཤེས་ན་གནོད་དོ་སྙམ་ནས་དེ་དག་གི་གན་དུ་སོང་ནས། ཐོས་པ་
བཟུང་ནས་ཅི་བྱ། འབྲས་བུ་ཐོབ་རེ་སྐན། ཅི་མཚམས་མེད་བྱས་སམ། མ་བྱས་
མོད་ཀྱི་ལོ་ཉི་ཤུ་མ་ལོན་པར་བསྙེན་པར་རྫོགས་པ་མ་ཡིན་ནོ། །ཟེར་བས་དེ་དག་མི་
དགའ་བར་གྱུར་པ་ལ་བཅས་སོ། །དགེ་སློང་གིས་དགེ་སློང་གཞན་ལ་ཡིད་མི་བདེ་
སྐྱེད་འདོད་ཀྱི་བསམ་པས། སྦྱོར་བ་ཐ་ན་བཞད་གད་ཙམ་དུའང་ཁྱོད་ལ་སྡོམ་པ་མ་
སྐྱེས་ཞེའམ། རྫོགས་པ་མ་ཡིན་ཞེའམ། ཉམས་སོ་ཞེས་སྨྲ་བར་བརྩམས་པ།
མཐར་ཐུག་ཕ་རོལ་གྱིས་གོ་ན་ལྟུང་བྱེད་དོ། ། 
,༽
གསུམ་པ་ག་ག་ཚིལ་བྱེད་པའི་གླེང་གཞི་ནི། བཅུ་བདུན་སྡེ་ལས་གཅིག་ལ་
དགེ་བསྐོས་བབ། མཚན་ཐོག་ཐག་ལས་བྱས། ནམ་ལངས་པ་ན་ཕྱག་དར་བྱས་
གདན་བཤམས་ཏེ། གཎྜི་བརྡུངས་པས་གཞན་བཅུ་དྲུག་པོ་གཉིས་སད་དེ། བདག་
ཅག་ལས་ཁོ་གཅིག་པུ་ངལ་ཞིང་རོགས་མ་བྱས་པས་མ་ལེགས་ཀྱི་བཟོད་པ་གསོལ་
ལོ་ཞེས་སོང་སྟེ་གཞོན་པས་རྐང་པ་ལ་གཏུགས། རྒན་པས་མགུལ་ནས་འཁྱུད་ཅིང་
བཟོད་པར་གསོལ་བས། ཅི་མི་སྨྲ་བས་གཅིག་གིས་ག་ག་ཚིལ་བྱས་པས་སྐྱི་གཡའ་
སྟེ་བཟོད་དོ། །ཐམས་ཅད་ཀྱིས་བྱས་པས་རླུང་གྱེན་དུ་འཆུགས་ཏེ་ཤི་བ་ལ་འཕྱ་བས་
བབཅས་སོ། །རྟེན་དགེ་སློང་། ཕ་རོལ་ལ་སྐྱི་གཡའ་བའི་གནས་རྣམས་སུ། བསམ་

210
 སྟག་ལུང་སྡོམ་གསུམ་རྒྱས་པ་
པ་དེར་འདུན་པས། སྦྱོར་བ་རེག་པར་བརྩམས་ཏེ། མཐར་ཐུག་རེག་སྟེ་གཡའ་ན་
ལྟུང་བྱེད་དོ། །
བཞི་པ་ཆུ་ལ་རྩེ་བའི་གླེང་གཞི་ནི། བཅུ་བདུན་སྡེའི་ཉེ་བར་འཁོར་དགྲ་
བཅོམ་ཐོབ། ལྷག་མའི་ཆུ་ཀླུང་གནས་ཅན་དུ་རྒོད་བག་དང་འཕྱར་གཡེང་གིས་རྩེ་
བས། གསལ་རྒྱལ་གྱིས་མཐོང་ནས་མི་དགའ་བ་ཉེ་བར་འཁོར་གྱིས་མཐོང་ནས་
ཤོག་ཅེས་ཐམས་ཅད་ནས་ནམ་མཁའ་ལ་འགྲོ་བའི་གྲིབ་མ་རྒྱལ་པོ་ལ་འབབ་པར་
བྱས་ནས་འགྲོའོ། །ཕྲེང་ལྡན་མས་ལྷ་ཡོན་གནས་ཀྱི་མཛེས་པ་ལ་གཟིགས། དགྲ་
བཅོམ་པ་འཕྱར་གཡེང་གིས་རྩེ་བའི་སྐབས་མེད་དོ། །ཞེས་སོགས་སྨྲ་བའི་བྱུང་ང་བ་
འདི་ལ་བཅས་སོ། །རྟེན་དགེ་སློང་གིས། འཇིག་རྟེན་ན་གྲགས་པའི་ཆུ་ལ་
བསམ་པ་རྒོད་པས་དགའ་བ་ཉམས་སུ་མྱོང་བའི་ཕྱིར། སྦྱོར་བ་རང་ངམ་གཞན་
རྩེའམ་རྩེར་གཞུག་པར་བརྩམས་ཏེ། མཐར་ཐུག་ཆུར་ཞུགས་ཏེ་རྩེ་བ་ན་ལྟུང་བྱེད་
དོ། །རྒྱལ་སློབ་པའམ། དྲང་བར་འདོད་པས་ན་ཉེས་བྱས་སོ། །
ལྔ་པ་བུད་མེད་དང་ལྷན་ཅིག་ཉལ་བའི་གླེང་གཞི་ནི། དགྲ་བཅོམ་མ་
འགགས་པ་ཁྱེའུ་སྤྱི་བརྟོལ་ཅན་གྱི་མ་ལ་གནས་གཡར་ཏེ་འཁོད་པ་ན། དེས་བཀྲུ་བ་
དང་བསྐུ་བ་དང་ཟན་སྦྱིན་པ་སོགས་ཀྱིས་
སྤུ་སླུ་བར་བརྩམས་ཀྱང་མི་འདོད་ན། ནུབ་མོ་
ཉལ་བའི་སྟེང་ནས་འཁྱུད་པས། དེ་སྟེང་གི་ནམ་མཁར་འཕགས་ནས་ཆོ་འཕྲུལ་
བསྟན་པས་དད་དེ་རྒྱུན་ཞུགས་ཐོབ་བོ། །གདུགས་ཚོད་གསོལ་ཞིང་སྒོ་བཅད་ནས་
ཟའོ། །དེ་ལྟར་བྱས་པས་མོའི་མིང་པོ་གཉིས་གཞན་དང་འཐབ་ཚེ་ཁྱོད་ཀྱིས་སྲིད་
མོས་དགེ་སྦྱོང་ཡང་བསད་ནས་ནང་དུ་བཅུག་ནས་མ་བཏང་ཟེར་རོ། །དེ་གཉིས་ཁྲོས་

211
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ཏེ། སྲིང་མོའི་སྟེང་དུ་རྒྱུགས་པ་དང་ལྷན་ཅིག་སྲོག་ཆགས་བརྒྱ་སྟོང་མང་པོའང་
ལྷགས་པས། འཕགས་པས་རྫུ་འཕྲུལ་བསྟན་ནས་ཐམས་ཅད་འབྲས་བུ་ལ་བཀོད་
དོདོ། ། །དེ་གཉིས་སླར་འོངས་པ་ལ་དགེ་སློང་གིས་དྲིས་པ་སྨྲས་ཤིང་གསོལ་བས་
བཅས་སོ། །རྟེན་དགེ་སློང་གིས། བུད་མེད་ལུས་བསྟེན་རུང་དང་ལྷན་ཅིག་
མཚམས་ཆོད་ན་འདོམ་གང་གི་ནང་དང་། མ་ཆོད་ན་དགུའི་ནང་ཁོངས་སུ།
བསམ་པ་ཉལ་འདོད་ཀྱི་དབང་གིས། སྦྱོར་བ་ཁྲིམས་གྲོགས་མེད་པར་ཉལ་བར་
བརྩམས་པ། མཐར་ཐུག་མཚན་མོའི་མཐའི་སྐད་ཅིག་མ་རྫོགས་པ་ན་ལྟུང་བྱེད་དོ།།
དྲུག་པ་དངངས་པར་བྱེད་པའི་གླེང་གཞི་ནི། བཅུ་བདུན་སྡེས་མེ་ཁང་དུ་མེ་
མར་བལྟམས་ཏེ་ཁ་ཏོན་བྱ་བར་བརྩམས་པ་ན་འཆར་ཀས་ལྭ་བ་སྤུ་ཕྱིར་བསྟན་གྱོན་ཏེ་
མར་མེ་བསད་ནས་འབྱུང་པོ་ཞེས་སྨྲས་པས་དེ་དག་སྐྲག་ནས་བྲོས་སོ། །སློབ་དཔོན་
གྱིས་མཐོང་ནས་ཅི་སྟེ་ཁ་རོག་འདུག །འབྱུང་པོས་གཙེས་སོ། །མི་མ་ཡིན་གྱི་
གནས་ངན་ལེན་སྤྱོད་པ་དག་གིས་སོ། །དེ་དག་གི་དབུས་སུ་མར་མེ་བལྟམས།
ཕྱོགས་སུ་མར་མེ་བཞི་སྦས་པས་སླར་སྔར་ལྟར་བྱས་པ་ན་ཕྱོགས་ཀྱི་མར་མེ་བསལ་
ཏེ། མི་མ་ཡིན་པས་བསད་པ་སྦོམ་པོ་ཡིན་པསཔས་བཤགས་པ་བྱའོ་ཞེས་ཐམས་ཅད་
ཀྱིས་རུབ་སྟེ་བཟུངས་ནས་བརྡེགས་པས་ཕྱིར་དོང་ནས། ཕྱི་ཉིན་འབྲུ་མར་བསྐུས་ཏེ་
ཁྲི་ལ་འདུག་པ་ལ་དྲིས་པས། ཀུ་རེ་ཅུང་ཟད་བྱས་སོ། །དེའི་ཚུལ་གསོལ་བས་
བབཅས་སོ། །རྟེན་དགེ་སློང་གིས། དགེ་སློང་ཕ་རོལ་པོ་ལ་ཤ་ཟ་ལ་སོགས་མི་སྡུག་
པའི་ཚུལ་གྱིས་དངངས་པར་བྱེད་པའི་བསམ་པས། སྦྱོར་བ་བཞད་གད་གང་ཡན་
ཆད་ཀྱིས་འཇིགས་པ་བསྟན་པར་བརྩམས་པ། མཐར་ཐུག་དངངས་པར་བྱས་ཟིན་པ་

212
 སྟག་ལུང་སྡོམ་གསུམ་རྒྱས་པ་
ན་ལྟུང་བྱེད་དོ། །འཁོར་བར་སྐྱོ་བ་བ་སྐྱེད་ཕྱིར་ངན་སོང་སྡུག་བསྔལ་བརྗོད་པ་ལྟ་བུ་ལ་
ནི་ཉེས་པ་མེད་དོ། །
བདུན་པ་སྦེད་པའི་གླེང་གཞི་ནི། དྲུག་སྡེ་དང་བཅུ་བདུན་སྡེ་ལྷན་ཅིག་སྟོན
པ་འཁོར་བཅས་ཀྱི་ཕྱི་ནས་འོངས་ཚེ། བཅུ་བདུན་སྡེས་ཆུའི་གཏིང་དུ་ཞུགས་ནས
འཕགས་པ་དག །ངེད་ལ་འགྲན་ན་འདི་ལྟར་མཛོད་ཅིག །དེ་དག་གིས་བཅུ་བདུན་
སྡེའི་གོས་ཁྱེར་ཏེ་སྦས་ནས་དོང་ངོ་། །དེ་དག་གིས་བལྟས་པས་དྲུག་སྡེ་མི་སྣང་ནས་
ཡང་བལྟས་པས་གོས་སྦས་ནས་མཐར་ཐུག་གཅིག་ཏུ་འདུག་ཚེ། མཆོག་ཟུང་
འཁོར་བཅས་བྱོན་ནས་མོངྒལ་གྱི་བུས་གདུགས་ཡོལ་བར་འགྱུར་གྱི་འགྲོའོ། །དྲུག་
སྡེས་འདི་ལྟར་བགྱིས་སོ། །དེས་གོས་བཏོན་ཏེ་བྱིན་ནས་ཁྲིད་དོ། །དེ་དག་མཁན་པོ་
མིན་ན་ཟན་དེའུ་ཆད་དོ་ཞེས་འཕྱ་བས་བཅས་སོ། །རྟེན་དགེ་སློང་གིས། རབ་བ་བྱུང་
སྡེ་ལྔའི་ཡོ་བྱད་གང་ཡང་རུང་བ། བསམ་པ་དེ་ལ་སྡང་བའི་སེམས་ཀྱིས། སྦྱོར་བ་
ཆུད་ཟ་བར་འགྱུར་བ་ལ་སོགས་པའི་རྐྱེན་མེད་པར་སྦེད་དུ་འཇུག་པར་བརྩམས་པ།
མཐར་ཐུག་ཟིན་པ་ན་ལྟུང་བྱེད་དོ། །
བརྒྱད་པ་གདེང་མེད་པ་ལ་སྤྱོད་པའི་གླེང་གཞི་ནི། སྟོན་པས་ཀོ་ས་ལར་
འགྲོ་འདོད་རྣམས་ཆོས་གོས་ཀྱི་ལས་གྱིས་ཤིག་ཅེས་བཀའ་སྩལ་བ་ན། འགའ་ཞིག་
གིས་ཉེ་དག་འ་ལ་གོས་ལ་མཚན་མ་བཏབ་སྟེ སྟེ་བཅོལ་ལོ། །དེས་གཏོར་བུ་གཅིག་ནས་
སྣམ་སྦྱར་བཏོན་ནས་དྲི་མ་ཅན་དུ་གྱུར་སྲིད་གྱོན་ཅིང་གཞན་ལ་ཡང་དེ་བཞིན་བྱས
པས། དེ་དག་འོངས་ནས་སྣམ་སྦྱར་ཕྱུང་བས་མཚན་མ་ཐོབ་ཅེས་མ་སྨྲས་སམ་ཟེར་
བས་མི་དགའ་སྟེ་གསོལ་བས་བཅས་སོ། །རྟེན་དགེ་སློང་གིས། དགེ་སློང་གཞན་

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་213
ལ་གོས་ཕྱིར་བླང་བ་མེད་པར་གཏན་དུ་བྱིན་པ། བསམ་པ་དེས་དགའ་བར་ཤེས་ཤིང་
གནང་བའི་གདེངས་མེད་བཞིན་དུ། སྦྱོར་བ་ལོངས་སྤྱོད་པར་བརྩམས་པ། མཐར་
ཐུག་སྤྱོད་པ་ན་ལྟུང་བ་སྟེ། ཕ་རོལ་དགའ་བར་འགྱུར་ན་ཉེས་པ་མེད་དོ། །
དགུ་པ་གཞི་མེད་སྐུར་འདེབས་ཀྱི་གླེང་གཞི་ནི། གྱད་བུའི་ནོར་རྫིང་བུ་རྡོ་
རྩིག་ཅན་གྱི་འགྲམ་ན་ཉིན་མོ་གནས་པར། ཨུ ཏྤ་ལའི་མདོག་ཆོས་ཉན་དུ་འཁོད་
དོ། ། མཛའ་བོ་དང་ས་ལས་སྐྱེས་གཉིས་དེར་འོངས་པས་གྱད་བུའི་ནོར་གྱི་ཆོས་གོས་
ཀྱི་གྲ་རླུང་གིས་བསྐྱོད་པས་ཨུཏྤ་ལའི་མདོག་གི་མགོ་གཡོགས་པར་མཐོང་བས་རེག་
པའི་ལྷག་མ་བྱུང་གི་དགེ་འདུན་ལ་བརྗོད་དོ་སྙམ་ནས་བགྲོས་ཏེ་སྨྲས་སོ། །བརྟགས་
པས་གཞི་མེད་པར་ཤེས་ཏེ་སྟོན་པ་ལ་ཞུས་པས་བཅས་སོ། །རྟེན་དགེ་སློང་གིས།
དགེ་སློང་གཞན་མཐོང་ཐོས་དོགས་པའི་གཞི་མེད་པ་ལ་འདུ་ཤེས་བསྒྱུར་ར་ཏེ་
ཏེ་སྐུར་པ་
འདེབས་འདོད་ཀྱི་བསམ་པས། སྦྱོར་བ་མིང་ནས་སྨོས་ཏེ་དགེ་འདུན་ལྷག་མ་བྱུང་ངོ་
ཞེས་སྨྲ་བར་བརྩམས་པ། མཐར་ཐུག་ཕ་རོལ་གྱིས་གོ་ན་ལྟུང་བྱེད་དོ། །
བཅུ་པ་བུད་མེད་དང་ལྷན་ཅིག་ལམ་དུ་འགྲོ་བའི་གླེང་གཞི་ནི། ཐ་ག་པ་ཞིག་
རྒྱུན་དུ་ཆུང་མ་ལ་བརྡེག་པ་ཁྱིམ་མཚེས་ཀྱི་རྒན་མོས་བཟློགས་ཀྱང་མ་ཉན་པས་སུན་
ཆེས་ཏེ་བྲོས་པ་དང་། དགེ་སློང་ཞིག་མཉན་ཡོད་དུ་འགྲོ་བ་དང་ལྷན་ཅིག་དོང་ངོ་། །
ཐ་ག་པ་གཉིད་སད་དེ་ཁང་སྟེང་ནས་བལྟས་པས་མཐོང་སྟེ། ཐ་ག་པ་ལྔ་བརྒྱ་ལ་སྦྲན་
ཏེ། བདག་གི་ཆུང་མ་ཕྲོགས་ཀྱི་རམ་མདའ་གྱིས་ཤིག །དེ་དག་གིས་དགེ་སློང་དེ་
ལྷག་པར་བརྡེགས་ཏེ། མཐར་རྒྱལ་པོ་ལ་ཞུས་ཏེ་ཆད་ལས་ཕོག་ན་མི་རུང་བར་གོ་
ནས་བཟོད་གསོལ་བྱས། ཐ་ག་པས་ཀྱང་ཕྱིན་ཆད་ཆུང་ནམ་ལ་མི་བ 
རྡེག་པའི་ཆད་

214
 སྟག་ལུང་སྡོམ་གསུམ་རྒྱས་པ་
བྱས་པས་ལོ་རྒྱུས་དགེ་འདུན་ལ་བསྙད་པས་གསོལ་ཏེ་བཅས་སོ། །རྟེན་དགེ་སློང་
གིས། ཉེ་དུ་མ་ཡིན་པའི་ཁྱིམ་པ་མོ་ལུས་བསྟེན་རུང་དང་ལྷན་ཅིག་འགྲོ་འདོད་ཀྱི་
བསམ་པས། སྦྱོར་བ་ཁྲིམས་གྲོགས་མེད་པར་རྒྱང་གྲགས་ལས་འདས་པར་འགྲོ་
བར་བརྩམས་ཏེ། མཐར་ཐུག་རྒྱང་གྲགས་གཅིག་ཕྱིན་པ་ན་ལྟུང་བྱེད་དོ། །སྐུ་སྐྱེ་ཝཱ་
མར་བུད་མེད་ཡོད་པའམ། ལམ་ནོར་བ་མཚོན་པར་བྱེད་པ་ལ་ཉེས་པ་མེད་དོ། །
ནི
བཅུ་ཚན་བརྒྱད་པའི་དང་པོ་རྐུན་མ་དང་ལྷན་ཅིག་འགྲོ་བའི་ལྟུང་བྱེད་ནི།
དགེ་སློང་ཞིག་ཚོང་པ་དང་ལྷན་ཅིག་མཉན་ཡོད་དུ་འགྲོ་བ་ན། བདག་ཅག་ཤོ་གམ་
འདྲལ་བས་དུས་དང་དུས་མ་ཡིན་པར་སྤྱོད་ན་འཕགས་པས་བཞུད་མི་སྤྱོད་དམ།
སྤྱོད་དོ། དེ་ཚོང་པ་དང་ལྷན་ཅིག་ལམ་གོལ་བར་འགྲོ་བ་ཤོ་གམ་པས་མཐོང་ནས་
འདིས་ཉེས་སྙམ་ནས་བརྡེགས། རྒྱལ་པོའི་ཆད་་པས་འཇིགས་ནས་བཟོད་པར་
གསོལ་བ་སོགས་གོང་དང་འདྲ་བའི་བྱུང་བ་ལ་བཅས་སོ། །རྟེན་དགེ་སློང་ཤོ་གམ་
འདྲལ་བའི་ཚོང་པའམ་རྐུན་མ་དང་ལྷན་ཅིག །བསམ་པ་འགྲོ་བར་འདུན་པས།
སྦྱོར་བ་འདེགས་འཇོག་གིས་དོང་བར་བརྩམས་ན། མཐར་ཐུག་རྒྱང་གྲགས་ཕྱེད་ད་རེ་
ལ་ཉེས་བྱས་དང་། རེ་རེ་ན་ལྟུང་བ་རེ་རེའོ། །
གཉིས་པ་ལོ་ཉི་ཤུ་མ་ལོན་པ་བསྙེན་རྫོགས་བྱེད་པའི་གླེང་གཞི་ནི། མཉན་
ཡོད་དུ་མོངྒལ་གྱི་བུས་བཅུ་བདུན་སྡེ་བསྙེན་རྫོགས་བྱས་པ་དག་ཐོ་རངས་བཀྲེས་ནས་
ངུས་པ་སྟོན་པས་གསན་ནས་རྨེད་དེ་བཅས་སོ། །རྟེན་དགེ་སློང་གིས། ཕ་རོལ་
མངལ་དང་བཤོལ་གྱི་ཟླ་བ་བརྩིས་པས་ཉི་ཤུ་ཚང་བ་ཚུན་ཆད་ལོན་པའི་འདུ་ཤེས་མེད་
ལཔ་ལ། བསམ་པ་ལོ་ཚིགས་མ་ཚང་བ་བསྙེན་པར་རྫོགས་འདོད་ཀྱིས། སྦྱོར་བ་

215
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བསྙེན་རྫོགས་བྱ་བར་བརྩམས་པ། མཐར་ཐུག་བརྗོད་པ་གསུམ་པའི་སྐབས་ན་ལྟུང་
བྱེད་དོ། །ལས་སློབ་དང་དགེ་འདུན་ལ་ནི་ཉེས་བྱས་སོ། །
གསུམ་པ་ས་བརྐོ་བའི་གླེང་གཞི་ནི། མཉན་ཡོད་དུ་དྲུག་སྡེས་ས་བརྐོ་རྣང་
རྒྱལ་བཅུག་ནས་ཡུར་བ་འདྲེན་ཅིང་གཞན་ཡང་དེ་བྱེད་དུ་བཅུག་པ་ལ། ཁྱིམ་པ་དང་
ཁྱད་མེད་དོ། །ཞེས་འཕྱ་བ་ལ་བཅས་སོ། །རྟེན་དགེ་སློང་གིས། ཆོས་ལྡན་གྱི་བྱ་
བའི་ཆེད་མ་ཡིན་པར་ས་རང་བཞིན་ཅན་རང་དགར་བརྐོ་འདོད་ཀྱི་དབང་གིས། སྦྱོར་
བ་རང་ངམ་བསྐོས་པས་བརྐོ་བར་བརྩམས་པ། མཐར་ཐུག་སོར་བཞི་ཡན་ཆད་
བརྐོས་ན་ལྟུང་བྱེད་དོ། །
བཞི་པ་མགྲོན་དུ་གཉེར་བ་ལ་རིང་དུ་འདུག་པའི་གླེང་གཞི་ནི། སྟོན་པ་
འཁོར་བཅས་ཤཱཀྱ་མིང་ཅན་གྱིས་ཟླ་བ་བཞིར་བསྙེན་བཀུར་རོ། །དྲུག་སྡེས་བཟའ་
བཅའ་བཟང་པོ་ཟ་འདོད་པས། སྨན་པ་ལ་ནད་བུ་ཅན་ལྟར་བཅོས་ནས་བསྟན་པ་དེས་
ཀྱང་ཤེས་ཏེ་བཤུལ་གྱིས་དུབ་པས་སྣུམ་བག་གསོལ་ལ་དེའི་འོག་ཏུ་བསྐ་བ་གསོལ་
ཅིག །མྱུར་དུ་ཟིན་ན་མི་རུང་གིས་རེ་རེ་བྱའོ་ཞེས་གཉིས་ཀྱིས་སྣུམ་བག་བསྟེན།
བཞིས་ནད་གཡོག་བྱས་ཏེ་དེ་ལྟ་བུས་ཟླ་བ་གསུམ་འདས། བཞི་པ་ལ་ཐམས་ཅད་
འདུས་ནས་ཟོས་སོ། །སྟོན་པ་གཤེགས་སྟོན་ལ་སྤྱན་དྲངས་ཚེ། ཕྱག་ཚང་བ་ལ་ཉེ་
དགས་ཁུ་ཤ་དང་ཤ་ཚོད་སློང་བས། ཁྱོད་ཀྱིས་ཟླ་བ་བཞིར་ཤ་དང་ཁུ་བ་ཤ་སྟག་ཟ་
ནས་ད་དུང་དེ་སྐད་ཅེས་ཟེར་རམ་ཞེས་འཕྱ་བ་ལ་བཅས་སོ། །རྟེན་དགེ་སློང་མི་ན་
བས། སྦྱིན་བདག་གིས་དུས་ཇི་ཙམ་མགྲོན་དུ་བོས་པ་བས་ཡུན་དུ་འདུག་སྟེ་ཟ་འདོད་
ཀྱིས། སྦྱོར་བ་དུས་ལས་འདས་ནས་འདུག་ཅིང་ཟས་བསླང་བར་བརྩམས་པ།

216
 སྟག་ལུང་སྡོམ་གསུམ་རྒྱས་པ་
མམཐར་ཐུག་ཟོས་པ་ན་ལྟུང་བྱེད་དོ། །
ལྔ་པ་བསླབ་པ་ཉེ་བར་འཇོག་པ་སྤང་བའི་གླེང་གཞི་ནི། སྟོན་པས་བསླབ་
གཞི་ཐུན་མོང་བ་བཅའ་བའི་ཚེ། གཉིས་ཀའི་དགེ་འདུན་སྡུད་པས། ཀུན་དགའ་
བོས་དེའི་ཆེད་དུ་གཉིས་ཀའི་དགེ་འདུན་ལ་བསླབ་པ་འདི་བཅའ་འོ་ཞེས་བསྒོ་ཞིག་
ཅེས་ལམ་པ་བཏང་བ་ན་དྲུག་སྡེས་གར་འགྲོ་དྲི་བས་མ་ཐོས་སོ་སྙམ་ནས་བརྡ་སྤྲད་
པས། སྡེ་སྣོད་གསུམ་འཛིན་པ་ལ་དྲི་ཡི་ཁྱོད་འདྲ་བ་ལ་མ་ཡིན་ནོ། །ཟེར་ཞིང་བཅུ་
བདུན་སྡེས་ཀྱང་དེ་བཞིན་བྱས་པས་བྱུང་བ་འདི་ལ་བཅས་སོ། །རྟེན་དགེ་སློང་གིས།
དགེ་སློང་ཕ་རོལ་པོ་བསླབ་པའི་གནས་བརྗོད་པ་ལ། དེ་བཞིན་མི་བྱེད་པའི་ཚིག་སྨྲ་
སྨྲ་
འདོད་ཀྱིས། སྦྱོར་བ་ཁྱོད་ཀྱིས་མི་ཤེས་པས་གཞན་ལ་མ་དྲིས་ཀྱི་བར་དུ་མི་སློབ་བོ་
ཞེས་སྨྲ་བར་བརྩམས་ཏེ། མཐར་ཐུག་ཕ་རོལ་གྱིས་དོན་གོ་བ་ན་ལྟུང་བྱེད་དོ། །
དྲུག་པ་ཉན་རྣའི་ལྟུང་བྱེད་ཀྱི་གླེང་གཞི་ནི། བཅུ་བདུན་སྡེས་ཉེ་དགའ་གནས་
དབྱུང་གི་གྲོས་བྱེད་པས། དེས་སྐར་ཁུང་ནས་ཉན་པས་ཐོས་ནས་ཟུར་གྱིས་བརྗོད་
པས་འཕྲིགས་སོ་སྙམ་ནས། མེ་ཁ་ཁང་དང་། སྟེང་ཐོག་དང་། བར་ཁང་དང་།
འོག་ཁང་གང་དུ་སོང་ཡང་ཉན་ནས་གོང་ལྟར་བརྗོད་པས་མི་ནུས་སོ་ཞེས་བཟོད་པར་
གསོལ་ཏེ་ཤེས་པའི་རྒྱུ་དྲིས་ཏེ་འཕྱ་བ་ལ་བཅས་སོ། །རྟེན་དགེ་སློང་གིས། ཕ་རོལ་
པོ་རྩོད་པ་བཞི་ལས་གང་རུང་གི་རྩོད་པ་བྱེད་པ་ལ། རྩོད་པ་དཀྲུག་པའི་ཆེད་དུ་ཉན་
འདོད་ཀྱི་བསམ་པས། སྦྱོར་བ་ཞི་བའི་ཆེད་མིན་པར་ཉན་པར་བརྩམས་པ། མཐར་
ཐུག་དོན་གོ་བ་ན་ལྟུང་བའོ། །གྲོས་བྱེད་པའི་སར་འགྲོ་ན་རྒྱང་ནས་སེ་གོལ་སོགས་
ཀྱི་སྒྲ་བྱ་བར་བཤད་དོ། །

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་217
བདུན་པ་མི་སྨྲ་བར་འགྲོ་བའི་གླེང་གཞི་ནི། བཅུ་བདུན་སྡེས་ཉེ་དགའ་དབྱུང་
བའི་ལས་ཀྱི་གཎྜི་བབརྡུངས་ཏེ། དགེ་འདུན་བསྡུས་ཏེ་གླེང་པས། དགའ་བོས་ཕྱིར་
བཟློག་པར་བརྩམས་ཀྱང་། བཟློག་པ་ཡང་དབྱུང་ངོ་ཟེར་བས། ལྭ་བ་གཅིག་དྲུང་
དུ་བླངས་ནས་བཞག་སྟེ་མི་སྨྲ་བར་སོང་། མི་མཐུན་པའི་ལས་བྱས་སོ་ཞེས་སྨྲ་བ་ལ་
འཕྱ་བས་བཅས་སོ། །རྟེན་ཁ་སྐོང་བར་འོས་པའི་དགེ་སློང་གིས། ཆོས་ལྡན་གྱི་
ལས་ལ་དགེ་འདུན་འདུས་པའི་ནང་དུ་ཞུགས་ནས། ཀུན་སློང་མ་སྨྲས་པར་འགྲོ་
འདོད་ཀྱི་དབང་གིས། སྦྱོར་བ་འགྲོ་བར་བརྩམས་པ། མཐར་ཐུག་ཐོས་པའི་ཉེ་
འཁོར་ལས་འདས་པ་ན་ལྟུང་བྱེད་དོ། །
བརྒྱད་པ་མ་གུས་པའི་གླེང་གཞི་ནི། གླང་ཆེན་ལྷས་ཀྱི་བདག་པོའི་བུ་ནག་
པོས་དགེ་སློང་མང་པོ་འདི་ནི་ཆོས་སོ། །འདི་ནི་འདུལ་བའོ། །འདི་ནི་སྟོན་པའི་
བསྟན་པའོ། །ཞེས་རྩོད་པ་ཉེ་བར་ཞི་བའི་ཕྱིར་སྤོང་བའི་ཁང་པར་འདུག་ཅིང་འདུན་
པ་ན། དེ་གཅིག་པུས་དགེ་འདུན་ཟློག་པར་བྱེད། མི་མཐུན་པ་དང་རྩོད་ཅིང་གཏམ་
པ་མཇུག་རྫོགས་པར་མི་བྱེད་པའི་ཕྱིར་སྨྲའོ་སྙམ་སེམས་པ་ལ་འཕྱ་བས་བཅས་སོ། །
རྟེན་དགེ་སློང་གིས། སངས་རྒྱས་དང་དགེ་འདུན་གྱི་ཞལ་ལྟ་བས་རང་གིས་བསྒྲུབ་
ནུས་པའི་ཆོས་ལྡན་གྱི་བྱ་བར་བཀོད་པ་ན། དེ་དང་འགལ་འདོད་ཀྱི་བསམ་པས།
སྦྱོར་བ་ཤད་ཀྱི་སྦྱངས་བ་མ་བྱས་པར་འགལ་བར་བརྩམས་ཏེ། མཐར་ཐུག་བྱ་བ་
རྫོགས་པ་ན་ལྟུང་བྱེད་དོ། །
དགུ་པ་ཆང་འཐུང་བའི་གླེང་གཞི་ནི། སྟོན་པ་མགོན་མེད་ཟས་སྦྱིན་གྱིས་
བསོད་སྙོམས་ལ་སྤྱན་དྲངས། བྲམ་ཟེ་ཞིག་གིས་ལེགས་འོང་སྤྱན་དྲངས་ནས་བསྙེན་

218
 སྟག་ལུང་སྡོམ་གསུམ་རྒྱས་པ་
བཀུར་མཐར་རྩབ་མནན་གསོལ་ལམ། འཐུང་། གླང་པོ་ཆེའི་ཆང་ཕུལ་ལོ། །
འཐུང་ནས་ཡོན་བཤད་དེ་སོང་བས། མཉན་ཡོད་ཀྱི་སྲང་དུ་ཉི་མ་ཕོག་པས་མྱོས་ཏེ་
འགྱེལ་བ། སྟོན་པའི་རྫུ་འཕྲུལ་གྱིས་ལོ་མའི་སྤྱིལ་བུས་བཀབ་མཐར་དེར
གཤེགས། ཉེས་དམིགས་བཀའ་སྩལ་ཏེ་བཅས་སོ། །དེ་ཡང་རྟེན་དགེ་སློང་གིས།
འབྲུའི་ཆང་ངམ་སྦྱང་མ་བཅོས་པའི་ཆང་ངམ་ཚིག་མ། བསམ་པ་བཏུང་བར་འདོད
པ༑ སྦྱོར་བ་ལོངས་སྤྱོད་པར་བརྩམས་ཏེ། མཐར་ཐུག་མིད་པ་ན་ལྟུང་བྱེད་དོ། །
འདི་ནི་ནད་པ་ལའང་མི་མིད་པར་ཁར་འཛིན་པ་ཙམ་དང་། ལུས་སྐུད་པ་ཙམ་ལས་
མ་གནང་བས་གཟབ་འཚལ་ཞིང་། ཕྱི་དུས་འདིར་རྡོ་རྗེ་ཐེག་པའི་ཚོགས་ཀྱི་འཁོར་
ལོའི་དམ་ཚིག་གི་རྫས་ལོངས་མ་སྤྱད་པའི་ཉེས་པ་འགེགས་བྱེད་ཅུང་ཟད་ཙམ་བསྟེན་
པ་ལས། བཟི་བར་མི་ནུས་པའི་རྣལ་འབྱོར་ཅན་མིན་ཀྱང་དེར་རློམ་པས་བག་མེད་དུ་
ལོངས་སྤྱོད་ཀྱིན་གཞན་ཡང་དེ་ལ་འགོད་ལ། བཟློག་པ་ལ་འཁྱོག་པོའི་ལུང་རིགས་
ཀྱི་སྒྲུབ་བྱེད་འགོད་པ་མང་དུ་སྣང་མོད་ཀྱི། སངས་རྒྱས་པའི་འདུལ་བ་དང་མཐུན་པ་
མ་ཡིན་ནོ། །
བཅུ་པ་དུས་མིན་པར་འགྲོ་བའི་གླེང་གཞི་ནི། དུས་དུས་སུ་འཆར་ཀ་གཏུམ་
མོའི་བུའི་ཁྱིམ་དུ་འགྲོ་ཚེ་འདོད་ཆགས་ཀྱི་བསྔགས་པ་མ་ཡིན་པར་སྨྲས་ཀྱི། འཆར་
ཀས་བདག་འཕྲིགས་སོ་སྙམ་ནས་རྐུན་མོའི་དཔོན་ལ་བསད་རིགས་པར་ནན་ཏུར་
གྱིས་སྨྲས་སོ། །འོ་ན་ཇི་ལྟར་བསད། ཐབས་བྱའོ་ཞེས་ནད་རྫུ་བཏབ་པ་ལ་འཆར་
ཀས་མ་བརྟགས་པར་ཆོས་བསྟན། ཡུག་ཅིག་བཞུགས་ཤིག་ཅེས་ནམ་སྲོས་ཀྱི་བར་
བཞག་སྟེ། ཕྱིས་བཏང་བ་དང་ལམ་དུ་རྐུན་མོའི་དཔོན་གྱིས་མགོ་བོ་བཅད་དེ་ཕྱག་

219
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
དར་གྱི་ཕུང་པོར་སྦས་སོ། །སྟོན་པས་དགོངས་ཏེ་ཕྱོགས་དེར་གཤེགས། ཕྲེང་ལྡན་
མས་ཞུས་པས་གནང་སྟེ་མཆོད་ནས་བསྲེགས་ཤིང་མཆོད་རྟེན་བྱས། བསླབ་པ་
བཅས་སོ། །འདི་ལ་བར་ཆད་ཀྱི་རྐྱེན་དང་མི་ལྡན་པའི་དགེ་སློང་གིས། ཕྱི་དྲོ་གྲོང་
ཁྱེར་དུ་བསམ་པ་རྒྱུ་བར་འདོད་པས། སྦྱོར་བ་མཚམས་གཅིག་པའི་དགེ་སློང་འཁོད་
པ་ལ་མ་སྨྲས་པར་ཕྱེད་ཡོལ་ནས་སྐྱ་རེངས་མ་ཤར་བར་འགྲོ་བར་བརྩམས་ཏེ་
མཐར་ཐུག་རང་གི་གནས་དང་ཉེ་འཁོར་ལས་འདས་པ་ན་ལྟུང་བྱེད་དོ། །
བཅུ་ཚན་དགུ་པའི་དང་པོ་གྲོང་རྒྱུའི་གླེང་གཞི་ནི། ཉེ་དགའི་སྦྱིན་བདག་
གིས་སྟོན་པ་འཁོར་བཅས་སྤྱན་དྲངས་པ་ན། ཁོ་བོ་མ་འོངས་བར་ཟས་མ་འདྲེན་ཅིག་
ཅེས་བསྒོས་ནས་སྔ་དྲོ་ཡུན་རིང་བར་གྲོང་དུ་རྒྱུས་སོ། །ཀུན་དགའ་བོས་སྦྱིན་བདག་
ལ་ལན་གསུམ་དུ་བསྐུལ་བས་ཉེ་དགའ་མ་འོངས་སོ། །སྟོན་པས། གཞན་དབང་
ཐམས་ཅད་སྡུག་བསྔལ་ཏེ། །རང་དབང་ཐམས་ཅད་བདེ་བ་ཡིན། །ཐུན་མོངས་
དག་གིས་གནོད་བྱེད་དེ། །འབྲེལ་བ་ཤིན་ཏུ་འདའ་བར་དཀའ། །ཉེ་དགའ་འོངས་
ནས་བྲིམས་པས་གདུགས་ཚོད་ཡོལ་ནས་འགའ་ཞིག་གི་ཟན་བཅད་དོ། །དེ་ངོ་ཚ་
ནས་ཕྱི་དྲོ་གསོ་སྦྱོང་གི་ཞལ་ཏར་མ་འོངས་པས། ཉེ་དགས་སྔ་དྲོ་ཟང་ཟིང་དང་ཕྱི་དྲོ་
ཆོས་ཀྱི་ཐོ་བཙམས་སོ་ཞེས་འཕྱ་བས་བཅས་སོ། །གཞི་ཁྱིམ་པ་དང་དགེ་སློང་གང་
གིས་མགྲོན་དུ་བོས་པ་ན། ཁོ་བོ་མ་སླེབས་ཀྱི་བར་དུ་མ་བྲིམས་ཤིག་ཅེས་སྨྲས་
ཏེ། མ་སླེབས་ཀྱང་བྲིམས་ཤིག་ཅེས་མ་སྨྲས་པར། བསམ་པ་ཁྱིམ་ལྟ་བར་འདོད་
པས། སྦྱོར་བ་སྲོག་དང་ཚངས་པར་སྤྱོད་པའི་བར་ཆད་མེད་པར་དེ་ལྟར་འགྲོ་བར་
བརྩམས་ཏེ། མཐར་ཐུག་སྔ་དྲོ་ཁྱིམ་གསུམ་དང་ཕྱི་དྲོ་བཞིའི་བར་རྒྱུས་ན་ལྟུང་བྱེད་

220
 སྟག་ལུང་སྡོམ་གསུམ་རྒྱས་པ་
དོ། །
གཉིས་པ་རྒྱལ་པོའི་ཕོ་བྲང་དུ་ནུབ་མོ་འགྲོ་བའི་གླེང་གཞི་ནི། རྒྱལ་པོས་
ཞུས་ཏེ། ཤཱ་རིའི་བུ་དང་འཆར་ཀས་བཙུན་མོའི་འཁོར་ལ་ཀློག་གོ། །ཤཱ་རིའི་བུས་ནི་
དུས་སུ་ཀློག་ལ། ཅིག་ཤོས་ཀྱིས་ནི་མ་ཡིན་པས། རེ་ཞིག་རྒྱལ་པོ་རི་བྲག་ཏུ་འགྲོ་
བའི་རྔ་སྒྲས་འཆར་ཀ་གཉིད་སད། དེ་དོང་ནས་ཕྲེང་ལྡན་མ་གཉིད་སད་དེ་བཟླས་པ་
བྱིན་ནས་འོངས་པའི་ལམ་དུ་ཤཱ་རིའི་བུ་དང་ཕྲད་པས། དགེ་སློང་ནམ་མ་ལངས་པར་
རྒྱལ་པོའི་ཕོ་བྲང་དུ་འཇུག་གོ་ཞེས་འཕྱ་བས་བཅས་སོ། །རྟེན་དགེ་སློང་བར་ཆད་ཀྱི་
རྐྱེན་དང་མི་ལྡན་ཞིང་། རྒྱལ་པོས་ཆོས་ལྡན་གྱི་བྱ་བར་བོས་པ་ལྟ་བུ་དགོས་པའི་
དབང་མ་ཡིན་པར་རྒྱལ་པོའི་ཕོ་བྲང་དུ་ཉི་མ་དམར་ཐག་ཆོད་ནས་སྐྱ་རེངས་མ་ཤར་གྱི་
བབར་དུ། བསམ་པ་དེར་མཚན་མོ་འགྲོ་འདོད་ཀྱིས། སྦྱོར་བ་འགྲོ་བར་བརྩམས་
ཏེ། མཐར་ཐུག་སྒོའི་མ་ཐེམ་ལས་འདས་པར་གྱུར་ན་ལྟུང་བྱེད་དོ། །རྒྱལ་པོའི་ཕོ་
བྲང་དུ་དུས་མིན་དུ་ཞུགས་ན་བཙུན་མོ་ལ་སྡིག་པའི་ལས་བྱས་པར་དོགས་པ་དང་།
རྒྱལ་པོ་སོང་བར་བརྗེད་ནས་སྦྲུམ་མ་དེའི་ཡིན་ནམ་སྙམ་པ་དང་རིན་པོ་ཆེ་སྟོར་བ།
གསང་ཚིག་ཕྱིར་འཕེལ། རྒྱལ་པོ་བསད་པ་དེས་གཞན་བསད་པ། བློན་པོའི་གོ་ས་
བསྒྱུར་བཀོད། རྒྱལ་པོ་གཞན་དུ་སོང་བ། རྒྱལ་པོ་གཞན་ཕབ་པ་སོགས་དགེ་སློང་
ལ་དོགས་སྲིད་པས་ཉེས་པ་བཅུ་འབྱུང་བར་བཤད་དོ། །
གསུམ་པ་བསླབ་གཞི་ཁྱད་གསོད་ཀྱི་གླེང་གཞི་ནི། མཉན་ཡོད་དུ་གསོ་སྦྱོང་
ལ་སོ་ཐར་མདོ་འདོན་ཚེ། དྲུག་སྡེས་གུས་པར་མི་ཉན་ནས་ཆོས་འདི་ཡང་མདོ་ཡི་
ནང་དུ་འདུས་པར་བདག་ཅག་གིས་ད་གདོད་ཤེས་སོ་ཞེས་ཟེར་ནས། ཅི་སོ་སོ་ཐར་

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་221
པའི་མདོ་འདོན་པ་དེ་གདོད་ཐོས་སམ་བྱས་པས། ཅི་བདག་ཅག་ལ་ལས་དེ་ཙམ་དུ་
ཟད་དམ། འདོད་པ་དང་གནོད་སེམས་དང་འཚེ་བའི་གནས་སྐབས་ལའང་བརྟག་
དགོས་སོ་ཟེར་ནས་འཕྱ་བས་བཅས་སོ། །རྟེན་དགེ་སློང་སོ་ཐར་མདོ་ལན་གཉིས་
ཡན་ ཆད་ཐོས་ཤིང་དོན་གོ་བ་བས། བསམ་པ་བསླབ་པ་ཁྱད་དུ་གསོད་འདོད་ཀྱིས།
སྦྱོར་བ་ཐ་ན་བཞད་གད་ཙམ་དུ་ཡང་ཁྱད་གསོད་ཀྱི་ཚིག་སྨྲ་བར་བརྩམས་པ། མཐར་
ཐུག་འདུལ་བར་གཏོགས་པའི་བསླབ་པ་ཁྱད་དུ་བསད་ན་ལྟུང་བྱེད་དོ། །
བཞི་པ་ཁབ་རལ་འཆོས་པའི་གླེང་གཞི་ནི། བཟོ་བྱེད་པ་གཅེར་བུ་པའི་ཉན་
ཐོས་ཆོས་ཤེས་བྱ་བ་ཞིག་དགེ་སློང་བསོད་སྙོམས་པས་བཏུལ་བས་དད་ནས་སྦྱིན་པ་
ལས་བྱུང་བའི་བསོད་ནམས་བྱ་བའི་དངོས་པོ་བསྐྲུན་པར་འདོད་ནས་དྲིས། ཁྱོད་རང་
བྱུ
གི་ལས་ཀྱིས་སོ། ། རྒྱུ་གང་ལས། གང་བཟང་བ་ལས་སོ། །བ་སོ་དང་རུས་པ་དང་
རྭ་རྣམས་ཟད་ཟད་དུ་བྱས་པས་གླ་སྟེར་བ་མེད་ནས་དབུལ་པོར་འགྱུར་བ་ལ་འཕྱ་བས་
བ་བཅས་སོ། །རྟེན་དགེ་སློང་གིས། རིན་པོ་ཆེ་དང་བ་སོ་དང་རྭ་དང་རུས་པའི་ཁབ་
རལ། ཀུན་སློང་དེ་བྱེད་འདོད་ཀྱིས། སྦྱོར་བ་རང་ངམ་གཞན་ལ་བསྒོ་ཡང་རུང་སྟེ་
བརྩམས་པ། མཐར་ཐུག་བསྒྲུབས་ཟིན་པ་ན་ལྟུང་བྱེད་དོ། །
ལྔ་པ་ཁྲི་རྐང་འཆོས་པའི་གླེང་གཞི་ནི། དགེ་སློང་ཞིག་ཁྲི་རྐང་དམའ་བ་ལ་
འདུག་པའི་འོག་ཏུ་དུག་སྦྲུལ་འཁྱིལ་ཏེ་གནས་པ། ཁྲི་ འགུལ་བའི་ཙག་སྒྲ་ལ་གཙེ་
བར་སེམས་ནས་གཉིད་ཡུར་བའི་དཔྲལ་བར་ཕུག་ནས་ཤི་བས། ཁྲི་དམའ་བས་མི་
ཉལ་བར་བཅས། དྲུག་སྡེས་ཁྲི་རྐང་བཅུ་གཉིས་པ་བྱས་པས་གཞན་དག་ཅི་ཁྱེད་
ཅག །བྱ་ར་བྱེད་དམ་ཟེར་བ་ལ་བཅས་སོ། །རྟེན་དགེ་སློང་གིས། ཁྲིའམ་ཁྲིའུ་

222
 སྟག་ལུང་སྡོམ་གསུམ་རྒྱས་པ་
རྐང་པ་བུ་གར་གཞུག་པ་མ་གཏོགས་ཁྲུ་གང་ཚད་ཡིན་པ། བསམ་པ་དེ་ལས་དམའ་
བབའམ་མཐོ་བ་བྱེད་འདོད་ཀྱིས། སྦྱོརར་བ་རང་ངམ་བསྐོས་པས་འཆོས་པར་བརྩམས་
པ༑ མཐར་ཐུག་གྲུབ་པ་ན་ལྟུང་བྱེད་དོ། །
དྲུག་པ་ཤིང་བལ་བརྡལ་བའི་གླེང་གཞི་ནི། ཉེ་དགའ་གསར་བུ་ཡིན་པས་ཁྲི་
མཐོ་བ་མ་ཐོབ་ནས་གནས་མལ་བསྐོ་དུས་ཐབས་བྱའོ་སྙམ་ནས་ཁྲིའི་སྟེང་དུ་ཤིང་
བལ་བརྡལ་བས། དགེ་སློང་ཆེས་རྒན་པ་ཞིག་གིས་འདི་ཁོ་བོའི་འོ། དེ་ལ་ཉེ་དགའ་
ཁྲོས་ནས་ཤིང་བལ་ཅུང་ཟད་བརྡལ་ཏེ་བཞག་པ་ལ། རྒན་པོས་མ་བརྟགས་པར་ཉལ་
བས། ནང་པར་གོས་སྐྱ་བོར་གྱུར་པ་ལ་གཞན་དག་འཕྱ་བས་བཅས་སོ། །དེ་ཡང་
རྟེན་དགེ་སློང་གིས། དགེ་འདུན་གྱི་གནས་མལ་ལ་བསམ་པ་དེ་ལྟར་བྱེད་པར་འདོད་
པས། སྦྱོར་བ་ཤིང་བལ་གྱིས་གོས་པར་བྱེད་ན། མཐར་ཐུག་དགེ་འདུན་གྱི་གོས་
ཤིང་བལ་གྱིས་སྐྱ་བོར་གྱུར་པ་ན་ལྟུང་བྱེད་དོ། །
བདུན་པ་གདིང་བ་དང་། བརྒྱད་པ་གཡན་པ་དགབ་པ། དགུ་པ་རས་ཆེན་
གསུམ་གྱི་གླེང་གཞི་ནི། མཉན་ཡོད་དུ་གདིང་བ་ཚད་ལྡན་ཁོ་ན་གྱིས་ཤིག་པར་
བཀའ་སྩལ་པ་ལ། འཆར་ཀ་ལུས་ཆེ་བས་མ་ཤོང་བར་མལ་གཤམ་དུ་ལོ་ཆུན་
བཞག་པ་སྟོན་པས་གཟིགས་ནས། བསླབ་གུས་ཀྱི་བསྔགས་པ་བརྗོད་ནས་སྲིད་དུ་
མཐོ་གང་བསྲིངས་པ་དེ་ལས་ལྷག་པ་མ་གནང་བ་དང་། དགེ་སློང་གཞན་དག་ལ་
གཡན་དགབ་དང་རས་ཆེན་འཆང་བར་གསུངས་པས་ཚད་ལས་ཧ་ཅང་ལྷག་པར་
བྱེད་ནས་འཕྱ་བ་ལས་བཅས་སོ། །རྟེན་དགེ་སློང་གིས། གདིང་བའི་ཚད་སྲིད་དུ་ཁྲུ་
གསུམ། ཞེང་དུ་ཁྲུ་དོ་དང་སོར་དྲུག །མི་ཆོག་ན་སྲིད་དུ་ཁྲུ་ཕྱེད་དོ་མན་ཆད་སྐྱེད་

223
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ཆོག་པ་དང་། གཡན་དགབ་སྲིད་དུ་ཁྲུ་དྲུག །ཞེང་དུ་ཁྲུ་གསུམ། རས་ཆེན་སྲིད་དུ་དུ་
ཁྲུ་དགུ། ཞེང་དུ་ཁྲུ་གསུམ་ཡིན་པ། བསམ་པ་དེ་ལས་ལྷག་པར་བྱེད་འདོད་ཀྱིས་
སྦྱོར་བ་རང་ངམ་བསྐོས་པས་བྱེད་པར་བརྩམས་པ། མཐར་ཐུག་གྲུབ་པ་ན་ལྟུང་བྱེད་
དོ། །
ཉེ་
བཅུ་པ་བདེ་གཤེགས་ཆོས་གོས་ཀྱི་ཚད་ལས་གྱུར་པའི་ལྟུང་བྱེད་ནི། ཉེ་
དགའ་བཟོ་མཁན་ཅན་སོང་སྟེ་གླ་བཟང་པོ་སྦྱིན་ན་སྟོན་པའི་ཆོས་གོས་ཀྱི་ཚད་བཙེམ་
ནུས་སམ། ནུས་སོ། །བཅོམས་ནས་བྱིན་པས། ཅུང་ཟད་གྱོན་ལྷག་མ་ཁུར་ནས་
འོངས་པའི་ལམ་དུ་དགེ་སློང་ཞིག་དང་ཕྲད་ནས་དྲིས་ལན་བྱས་པས། བདེ་གཤེགས་
ཆོས་གོས་གྱོན་རུང་ངམ། རྩུབ་མོ་སྨྲ་བ་ལ་འཕྱ་བས་བཅས་སོ། །སྟོན་པའི་ཁྲུ་རེ་ལ་
མི་འབྲིང་པོའི་ཁྲུ་གསུམ་ཡིན་ཅིང་། དེའི་སྣམ་སྦྱར་གྱི་ཚད་ནི་ཉིད་ཀྱི་ཁྲུ་ལྔ་སྲིད་དུ་
དང་ཞེང་དུ་ཁྲུ་གསུམ་ཡིན་ནོ། །དེ་ལ་རྟེན་དགེ་སློང་གིས། སྟོན་པའི་སྐུ་ཚད་ལ་
བསྐྲུན་པའི་ལུས་མེད་བཞིན་དུ། བབསམ་པ་ཆོས་གོས་ཆེན་པོ་འདོད་པས། སྦྱོར་བ་
རང་ངམ་བསྐོས་པས་བསྒྲུབས་ན། མཐར་ཐུག་གྲུབ་པ་ན་ལྟུང་བྱེད་དོ། །དེ་ལྟར་ར་
ལྟུང་བྱེད་འབའ་ཞིག་པ པ་དགུ་བཅུ་བསྟན་ཟིན་ཏོ།
བཞི་པ་སོར་བཤགས་ཀྱི་སྡེ་ལ་བཞིའི་དང་པོ། དགེ་སློང་མ་ལས་ཟས་ལེན་
པའི་གླེང་གཞི་ནི། ཨུཏྤ་ལའི་མདོག་གིས་བསོད་སྙོམས་ཀྱི་ཕུད་དགེ་འདུན་ལ་
འབུལ་བ་ཡིན་པ་ལ། དུས་གཅིག་ན་དགེ་སློང་གློ་བུར་འོངས་པ་བསོད་སྙོམས་མ་
རྙེད་པ་ཞིག་ལ་དེའི་བསོད་སྙོམས་ཕུལ་བས་ཟན་ཆད་དོ། །ཉེ་དགས་དེ་བསམ་པའི་
ཕྱིར་ཕྱི་ཉིན་ཕུད་དགེ་འདུན་ལ་ཕུལ། ཕྱི་མ་བསྒྲུབ་བས་ནས་འོངས་བའི་ལམ་དུ་བསྡད་

224
 སྟག་ལུང་སྡོམ་གསུམ་རྒྱས་པ་
དེ་རྨེད་པས་དེ་ཡང་བྱིན་ནས་ཉི་མ་གཉིས་སུ་ཟན་ཆད་པ་ལ་བརྟེན་ནས་ས་ལ་འགྱེལ་
བ་ལ། མི་དད་པ་དག་འདི་ཆགས་བྲལ་མ་ཡིན་ཏེ། ཤཱ ཀྱ་གཞོན་ནུ་མཐོང་བས་
གདུངས་ཏེ་འགྱེལ་ལོ། །སྨྲ་བས་བཅས་སོ། །རྟེན་དགེ་སློང་གིས། དགེ་སློང་མ་ཉེ་
དུ་མ་ཡིན་པ་ལ། བསམ་པ་དེར་ཤེས་ཤིང་དེ་ལ་ཟས་བསླངས་ནས་ཟ་འདོད་ཀྱིས་
སྦྱོར་བ་གཉིས་ཀ་གྲོང་ངམ་ལམ་པོ་ཆེར་འདུག་ནས་བསླངས་པས་ཟ་བར་བརྩམས་
པ༑ མཐར་ཐུག་ཟོས་ཟིན་པ་ན་སོ་སོར་བཤགས་པའོ། །
གཉིས་པ་གྲལ་རིམ་དུ་མ་ཕེབས་པར་འབྲིམ་དུ་འཇུག་པ་མ་བཟློག་པར་ཟ་
བའི་གླེང་གཞི་ནི། མུ་གེའི་དུས་དྲུག་སྡེས་བསོད་སྙོམས་མ་རྙེད་པས་བཀྲེས་ཏེ་བཅུ་
གཉིས་སྡེ་ཅན་སོང་ནས་ཕན་ཚུན་དྲི་ཞིང་རྨེད་ནས་སང་དགེ་འདུན་སྤྱན་འདྲེན་པར་
དྲུག་སྡེའི་བསྔགས་པ་བརྗོད་པས། ཆེས་བཟང་བ་ཐོབ་པའི་ཐབས་བགྱི་བར་ཆད་
དེ། ཕྱི་ཉིན་སྟོན་པ་མ་བྱོན། དགེ་འདུན་ནི་ཁྱིམ་བདག་གཅིག་གིས་སྤྱན་དྲངས་ཏེ་
འདུས་པའི་རྒན་པོའི་མཐའ་ལོགས་ནས། སྦོམ་བ དགའ་མོས་འཕགས་པ་དགའ་བོ་ནི་
སྡེ་སྣོད་གསུམ་ལ་མཁས་པ་རིག་གྲོལ་སྨྲ་བ་སྟེ་ཡང་དྲོངས་ཤིག་ཅེས་སོགས་དྲུག་སྡེ་
བཐམས་ཅད་སྨྲས་པས། དགེ་སློང་མང་པོའི་ཟན་སོགས་ཆད་ནས་ཁྱིམ་བདག་གིས་
འཕྱ་བར་གྱུར་པས་བཅས་སོ། །རྟེན་དགེ་སློང་གིས། དགེ་འདུན་ལ་ཁྱིམ་པས་
གདུགགས་ཚོད་བབསྟབས་པའི་སར་དགེ་སློང་མས་ཕལ་སྐར་ ད་མགྲོན་གཉེར་བྱས་ཏེ་ཟས་
བཟང་པོ་ཆེད་དུ་བྲི་བྲིམས་ཤིག་ཟེར་བར། བསམ་པ་དེ་ལྟར་བྱས་པ་ཟ་འདོད་ཀྱིས།
སྦྱོར་བ་དེ་ལ་སྲིང་མོ་ཁྱེད་དགེ་སློང་རྣམས་ཟས་ཟོས་མ་ཟིན་གྱི་བར་སྡོད་ཅིག་ཅེས་
མི་
མི་སྨྲ་བར་དང་དུ་བླངས་ཏེ་ཟ་བར་བརྩམས་པ། མཐར་ཐུག་ཟོས་ཟིན་པ་ན་སོར་

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་225
བཤགས་སོ། །
གསུམ་པ་བསླབ་པ་དྲལ་ཏེ་ཁྱིམ་དུ་འཇུག་པའི་གླེང་གཞི་ནི། དམག་དཔོན་
སེང་གེ་ཡོ་བྱད་ཀྱིས་ཕོངས་ནས་བསླབ་པའི་སྡོམ་པ་བྱིན་པས། མཆོག་ཟུང་དེའི་
སྔོན་ནས་བོས་པ་ཡིན་པས་བསྐུལ། ཡང་བསླབ་པ་བཅས་པས་མ་སོང་བའི་ཚུལ་
ཞུས་པས་གནང་སྟེ་ཕྱིན་པས་ལམ་དུ་དྲུག་སྡེས་མཐོང་ནས་དྲིས་ཏེ་ངེད་དེའི་ཡང་སྔར་ར་
བོས་སོ་ཞེས་ལྷན་ཅིག་སོང་བ་ལ། སེང་གེ་དགའ་ནས་ནང་མིའི་ཟས་རྣམས་ཚུན་
ཆད་བྱས་ནས་སོང་རྗེས། བུ་དག་ཟས་མེད་པས་དུ་བ་ལ་འཕྱ་སྟེ་གསོལ་བས་བཅས་
སོ། །དགེ་སློང་བསླབ་པའི་སྡོམ་པ་བཅས་པས། བསླབ་པའི་སྡོམ་པ་བྱིན་པའི་ཁྱིམ་
དུ་སྔ་ནས་མ་བོས་པར་ཁྱིམ་དེ་ནས་ཟས་བླངས་ཏེ་ཟ་འདོད་པས། སྦྱོར་བ་ཟ་བར་
བརྩམས་པ། མཐར་ཐུག་ཟོས་ཟིན་པ་ན་སོར་བཤགས་སོ། །
བཞི་པ་ནགས་མ་བརྟགས་པའི་གླེང་གཞི་ནི། དྲུག་སྡེས་འཇིགས་པ་དང་
བཅས་པའི་ནགས་སུ་ནགས་མ་ལ་བར་ཟས་ཟོས་ཏེ། ཀྱའི་སྐྱེས་པ་བུད་མེད་དག་
དགག་དབྱེ་ལ་འོངས། ཆོས་ཉན་པ་དང་སང་བསོད་སྙོམས་འདྲེན་པའི་ཆེད་དུ་ནངས་
པར་སྔ་བར་ཤིང་རྟ་བཟའ་བཅས་བཀང་སྟེ་འོངས་པ་ཆོམ་རྐུན་གྱིས་བཅོམ་པ་ལ་
བརྟེན་ནས་བཅས་སོ། །རྟེན་དགེ་སློང་གིས། དགོན་པའི་གནས་འཇིགས་པ་དང་
བབཅས་པར་དེ་ཉུལ་བར་བསྐོས་བཞིན་དུ། བསམ་པ་རེ་ཞིག་བདག་གིས་དོན་
བསྒྲུབས་ཟིན་ན་དགེ་འདུན་དང་སྦྱིན་བདག་གི་གནོད་པ་བསྲུང་བས་ཁོ་བོ་ལ་ཅི་བྱ་
སྙམ་པས། སྦྱོར་བ་མ་ཉུལ་བར་ཟས་བླངས་ཏེ་ཟོས་ན་ནགས་མ་བརྟགས་པ་ལས་
གྱུར་པའི་སོར་བཤགས་སོ། །

226
 སྟག་ལུང་སྡོམ་གསུམ་རྒྱས་པ་
ཉེས་བྱས་ཀྱི་སྡེ་ལ་གོས་བགོ་བ་ལས་གྱུར་པ་བཅུ། སྤྱོད་ཡུལ་ལས་གྱུར་པ་
ཉི་ཤུ། འདུག་པ་ལས་གྱུར་པ་དགུ། ཟས་བླངས་པ་ལས་གྱུར་པ་བརྒྱད། ཟ་བ་
ལས་གྱུར་པ་ཉེར་གཅིག །ལྷུང་བཟེད་ལས་གྱུར་པ་བཅུ་བཞི། ཆོས་བསྟན་པ་ལས་
གྱུར་པ་ཉེར་དྲུག །སྒྲུབ་པའི་ཚུལ་གསུམ། རྒྱུ་བ་གཅིག་རྣམས་ཏེ། འདི་དག་སྤྱིར་
འདུལ་བ་གླེང་གཞིས་འཆད་ཅེས་པས་གླེང་གཞི་ལ་བརྟེན་ནས་སྤང་བླང་གི་གནས་ལ་
བྱན་ཚུད་པར་འགྱུར་བའི་ཕྱིར་དཀའ་བའི་གནས་རྣམས་སུ་ནི་བསླབ་བྱ་དངོས་གཞི་
དང་འདྲ་བར་ཤིན་ཏུ་གཅེས་པ་ཡིན་པས། ཕམ་ལྷག །སྤང་ལྟུང་། ལྟུང་བྱེད།
སོར་བཤགས་རྣམས་ལ་གླེང་གཞི་དང་། ལྟུང་བ་རྣམ་བཞག་གཉིས་གཉིས་ཀྱིས་
གཏན་ལ་ཕབ་པ་ཡིན་ལ། ཉེས་བྱས་ཀྱི་སྡེ་ཕལ་ཆེར་དྲུག་སྡེ་གཙོ་བོར་གྱུར་པའི་དགེ་
སློང་མང་པོས་མི་མཛེས་པ་བྱེད་པ་ལ་ཁྱིམ་པ་འཕྱ་བས་བཅས་པ་ཁོ་ན་ཡིན་ཡང་།
བསླབ་བྱ་དངོས་རྟོགས་སླ་བས་གླེང་གཞི་ལ་ལྟོས་མ་དགོས་པ་ལྟ་བུར་འདུག་པ་དང་།
ཡི་གེས་འཇིགས་པས་མ་བྲིས་པར་བསླབ་བྱ་དངོས་བརྗོད་པར་བྱ་བའི་དང་པོ།
གོས་ཀྱི་བཅུ་ནི། ཤམ་ཐབས་མཐའི་ཁ་མཉམ་པར་འདུག་པ་ཟླུམ་པོར་བགོ་
བ་དང་། ཤམ་ཐབས་པུས་གོང་ཡན་དུ་ཧ་ཅང་བརྩེངས་པ་དང་། ལོང་བུར་སླེབ་
པའི་འཇོལ་བ་དང་། གྲྭ་གླང་པོའི་སྣ་ལྟར་ནར་བ་དང་། ལྟེ་བའི་གོང་རོལ་དུ་ཏ་ལའི་
ལོ་མ་ལྟར་ལྟེབ་ཅིང་འདུག་པ་དང་། གློ་ནས་ཕྱི་རོལ་གྱི་གྲྭ་ཕུར་མ་ལྟར་འདུག་པ་
དང༌། ཤམ་ཐབས་ཀྱི་ནང་གི་རིམ་པ་སྦྲུལ་མགོའི་གདེངས་ཀ་ལྟར་ཕྱིར་བྱུང་བ་མ་
ཡིན་པར་ཟླུམ་པོར་བགོ་བ་དང་། ཆོས་གོས་ཀྱང་གོང་གི་ཤམ་ཐབས་ཀྱི་དང་པོ་
གསུམ་ལྟར་ཟླུམ་མིན་བརྩེངས་འཇོལ་སྤངས་ཏེ་བགོ་བ་རྣམས་སོ། །

227
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
གཉིས་པ་སྤྱོད་ཡུལ་ལས་གྱུར་པ་ཉི་ཤུ་ནི། ཁྱིམ་དུ་འགྲོ་བ་ན་རྐང་ལག་རྐྱང་
བ་སོགས་མི་བྱ་བར་མཉམ་པར་བཞག་པའི་རྣམ་པས་འཇུག་པ་དང་། ཤམ་ཐབས་
དང་ཆོས་གོས་དག་གིས་ལུས་ལ་མཉམ་པར་གཡོགས་པ་དང་། ཅ་ཅོ་བསྐྱུང་བ་
དང༌། མིག་མི་གཡེང་བ་དང་། གཉའ་ཤིང་གང་ཙམ་ལས་རིང་བར་མི་བལྟ་བ་
དང་།
དང་། མགོ་གོས་ཀྱི་མི་གཡོགས། །གོས་མི་བརྗེ། གོས་ཕྲག་པར་མི་གཟར།
དཔུང་པའམ། ཕྲག་པའམ། གཉའ་གོང་དུ་ལག་པ་མི་བསྣོལ་བ་དང་། རྐྱེན་ལ་མ་
ལྟོས་པར་མི་མཆོང་། རྐང་པ་མི་བརྐྱང་། ཙོག་ཙོག་པུས་མི་འགྲོ། རྟིང་པ་བཏེག་
སྟེ་སོར་མོའི་བྲང་བ་ས་ལ་ཕབ་སྟེ་མི་འགྲོ། ལག་པ་གཉིས་སྐེད་པའི་ཕྱོགས་སུ་
བརྟེན་ཏེ་གྲུ་མོ་ལྷུང་ལྷུང་བྱས་ཏེ་མི་འགྲོ། མགོ་མི་བསྒྱུར། ལུས་གཅུས་ཏེ་མི་
འགྲོ། ལག་པ་མི་སྤྲུག །གཉིས་ཕྲག་པ་སྤྲད་དེ་མི་འགྲོ། གཉིས་ལག་པ་མི་སྦྲེལ་
བ་རྣམས་སོ། །
གསུམ་པ་འདུག་པ་ལས་གྱུར་པ་དགུ་ནི། ཁྱིམ་དུ་སྟན་ལ་མ་བསྒོ་བ་དང་མ་
བརྟགས་པར་མི་འདུག །ལུས་ཐམས་ཅད་ཀྱི་ལྗིད་ཀྱིས་ཕབ་སྟེ་མི་འདུག །རྐང་པ་
བརྐྱངས་ཏེ་མི་བསྣོལ། བརླའི་སྟེང་དུ་བརླ་དང་ལོང་བུའི་སྟེང་དུ་ལོང་བུ་མི་བཞག།
རྐང་པ་ཁྲིའི་འོག་ཏུ་མི་དགུག །རྐང་པ་ཐད་ཀར་མི་གདེང་། མདོམས་སྣང་བར་མི་
བྱ་བ་རྣམས་སོ། །འདིའི་ཞར་ལ་འོངས་པ་ལ། ལག་པ་འགྲམ་པ་ལ་བརྟེན་པ་ཨོ་
ཚུགས་ཀྱིས་མི་འདུག་པ་དང་། སྟན་གང་ལ་འདུག་པ་དེ་རྒྱབ་ཀྱིས་ཁྱེར་ཞིང་མི་འགྲོ་
ཞེས་འབྱུང་ངོ་། །
བཞི་པ་ཟས་བླངས་པ་ལས་གྱུར་པ་བརྒྱད་ནི། ལྷུང་བཟེད་ཀྱི་ཁ་ལོགས་ཀྱི་

228
 སྟག་ལུང་སྡོམ་གསུམ་རྒྱས་པ་
མུ་ནི་མུ་སྟེ་དེ་དང་ཁ་ད་ཆད་དུ་གང་བར་གྱུར་པ་མི་བླང་། ཚོད་མས་མཚོན་པ་བྱ་ན་
ཐམས་ཅད་དམ་དེ་དང་འབྲས་ཆེན་མཉམ་དུ་མི་བླང་། སྟན་ལ་འདུག་པའི་གྲལ་གྱི་
རིམ་པ་མཐར་ཆགས་སུ་མ་ཡིན་པར་མི་བླང་། ལྷུང་བཟེད་ལ་བལྟ་ཞིང་མི་བླང་།
ཟས་མ་འོངས་པ་ན་ལྷུང་བཟེད་མ་བཟེད། ཚོད་མ་སླར་འདོད་པའི་ཕྱིར་འབྲས་ཆེན་
གྱིས་སྔར་ཐོབ་པའི་ཚོད་མ་མི་དགབ། ཟས་ཀྱི་སྟེང་དུ་ལྷུང་བཟེད་མི་བཟེད། ཟས་
ལེགས་པར་བླང་བར་བྱའོ། །
ལྔ་པ་ཟ ཟ་བ་ལས་གྱུར་ར་པ་ཉེར་གཅིག་ནི། ཁམ་ཧ་ཅང་ཆུང་བ་དང་། ཧ་ཅང་
ཆེ་བ་མ་ཡིན་པ་དང་། རན་པར་བཟའ་བ་དང་། ཁམ་མ་ཟས་པར་ཁ་མི་གདངས།
ཁ་ཁམ་གྱིས་བཀང་སྟེ་མི་སྨྲ། ཟས་ལེགས་པར་བཟའ་བར་བྱའོ། །ཟ་དུས་ཙུག་
ཙུག །ལྕག་ལྕག ། ཧུ་ཧུ། ཕུ་ཕུ་ཞེས་སྒྲ་དང་བཅས་ཏེ་མི་ཟ་ཞིང་། ལྕེ་ཕྱུངས་ཏེ་
ཡང་ཡང་མ་ཡིན་ནོ། །འབྲུ་རེ་རེ་ནས་བཏུས་ཤིང་མི་བཟའ། ཟས་ལ་འཕྱས་མི་
གདགས། འཁུར་བ་མི་སྤོ། རྐན་མི་གཏོག །ཁམ་འཕྲོ་མི་བཅད་པར་ཟའོ། །
ལག་པ་མི་བལྡག །ལྷུང་བཟེད་མི་འབྱོག །ལག་པ་མི་སྤྲུག །ལྷུང་བཟེད་མི་
བསྐུམ། མཆོད་རྟེན་འདྲ་བ་བཅོས་ཏེ་མི་གཞོམ་པ་རྣམས་སོ། །
དྲུག་པ་ལྷུང་བཟེད་ལས་གྱུར་པ་བཅུ་བཞི་ནི། དགེ་སློང་གཞན་གྱིས་ལྷུང་
བཟེད་ལ་འཕྱ་ཕྱིར་བལྟས་པ་དང་། ལག་པ་འབགས་པས་ཆུ་སྣོད་ལ་རེག་པ་དང་།
ཟས་ཀྱིས་འབགས་པའི་ཆུས་གྲོགས་དགེ་སློང་ལ་གཏོར་བ་དང་། འབགས་པའི་ཆུ་
ཁྱིམ་བདག་ལ་མ་དྲིས་པར་ཁྱིམ་གྱི་ཕྱོགས་སུ་རང་དགར་འབོ་བ་རྣམས་སྤང་། ཟས་
ཀྱི་ལྷག་མ་དང་བཅས་ཏེ་ལྷུང་བཟེད་མི་འདོར། གཙུག་ལག་གི་ཚིགས་བཅད་བརྗོད་

229
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བཞིན་པར་ཆུས་ལྷུང་བཟེད་མི་བཀྲུ། ལྷུང་བཟེད་བཞག་སྟེགས་མེད་པ་དང་། གད་
ཀ་དང་། གཡང་ས་དང་། དཀན་གཟར་པོར་མི་བཞག །འགྲེང་བཞིན་པས་མི་
བཀྲུ། རྒྱུན་ཕྱོགས་ལས་བཟློག་སྟེ་ཆུ་མི་བཅུ། ལམ་གྱི་བཞི་མདོར་མི་བཞག་པ་
94རྣམས་ལའང་བསླབ་བོ། །
བདུན་པ་ཆོས་བསྟན་པ་ལས་གྱུར་པ་ཉེར་དྲུག་ལ། ཉན་པ་པོ་ནད་པ་མིན་
པར་ཉལ་ཏེ་འདུག་པ་དང་། སྟན་ཆེ་མཐོ་བ་དང་། འགྲོ་བཞིན་པ་དང་། འགྲེང་བ་
དང༌། སྟན་བཟང་པོར་འདུག་པ་དང་། ལམ་གྱི་དབུས་ནས་འགྲོ་བ་དང༌། ཆོས་
སྟོན་པ་པོ་འགྲེང་བ་དང་། སྟན་དམའ་བ་ལ་འདུག་པས་དང་། སྟན་ངན་པར་འདུག་
པས་དང༌། ལམ་གྱི་འགྲམ་ནས་འགྲོ་བཞིན་པས་ཆོས་མི་འཆད། ཉན་པ་པོ་མི་ན་
བར་མགོ་གཡོགས་པ་དང་། གོས་བརྫིས་པ་དང་། གཟར་བ་དང་། ལག་པ་
གཉའ་གོང་དང་ལྟག་པར་བསྣོལ་བ་དང་། མགོ་དོ་ཀེར་ཅན་དང༌། ཞྭ་གྱོན་པ་
ཐ ་
དང་། ཅོད་པན་དང་། ཕྲེང་བ་དང་། གོས་ཀྱིས་མགོ་དཀྲིས་པ
པ་དང་། གླང་
པོའམ་རྟ་ཞོན་པ་དང་། ཁྱོགས་སམ་བཞོན་པའི་སྟེང་ན་འདུག་པ་དང་། མཆིལ་
ལྷམ་གྱོན་པ་དང་། ལག་ན་འཁར་བ་དང་། མདུང་མཚོན་དང་། རལ་གྲི་དགྲ་སྟ་
ཐོགས་པ་དང་། གོ་ཆ་གྱོན་པ་ལ་མི་བཤད་དོ། །བརྒྱད་པ་སྒྲུབ་པའི་ཚུལ་གསུམ་
ནི། ལུས་འགྲེང་སྟེ་བཤང་གཅི་མི་བྱ། རྩྭ་སྔོན་པོས་ཁེབས་པ་དང་ཆུའི་ནང་དུ་མི་བྱ།
ས་ཕྱོགས་གཙང་མ་མ་རུངས་པར་མི་བྱ་བའོ། །རྒྱུ་བའི་ཚུལ་གཅིག་ནི། གཅན་
གཟན་གྱི་གནོད་པ་སོགས་ཀྱི་དུས་མིན་པར་ཤིང་ལ་མི་གང་ཙམ་ལས་ལྷག་པར་མི་
འཛེགས་པར་བསླབ་པའོ། །

230
 སྟག་ལུང་སྡོམ་གསུམ་རྒྱས་པ་
གསུམ་པ་བསླབ་པ་ཡོངས་སུ་སྦྱོང་བས་བསྲུང་བའི་ཚུལ་ལ་གསུམ། ཚུལ་
ཁྲིམས་རྣམ་པར་དག་པར་བྱེད་པ་གསོ་སྦྱོང་གི་གཞི། ཚུལ་རྣམ་པར་དག་པ་དབྱར་
གནས་ཀྱི་གཞི། ཆོས་རྣམ་པར་དག་པ་དགག་དབྱེའི་གཞིའོ། །དང་པོ་ནི། སྤྱིར་
ལྷག་པའི་ཚུལ་ཁྲིམས་ཀྱི་
དབང་དུ་བྱས་ནས་གནས་པ་དང་། ཚོགས་པ་དང་ཚོགས་
མཐུན་པར་བྱ་བ་མཐུན་པའི་གསོ་སྦྱོང་དང་། ལྷག་པའི་སེམས་དང་ལྷག་པའི་ཤེས་
རབ་ཀྱི་དབང་དུ་བྱས་པ་སྤོང་བའི་ཡན་ལག་སྒོམ་པ་ཞི་གནས་ཀྱི་གསོ་སྦྱོང་གཉིས་ཀྱི་
སྔ་མ་ལ། ཧུ་ལུ་ཧུ་ལུ་ཡི་རང་དང་། །ཀུན་སྤྱོད་སྣོད་དང་ལན་ཚྭ་དང་། །ལམ་དང་
སོར་གཉིས་དཀྲུག་དང་གདེང་། །གསེར་གྱིས་རུང་བར་བྱས་པ་ནི། །འདི་དག་རུང་
མིན་བཞི་བཅུ་ཡིན། །ཞེས་པ་ལྟ་བུ་སེལ་བའི་ཆེད་དུ་བགྱི་བ་བཀྲ་ཤིས་གསོ་སྦྱོང་
དང་། ཧ་ཅང་ནཆར་ཆེ་ཆར་ཆུང་དང་། །བྱི་བ་ནེ་ ཙོ་ཆ་ག་པ། །རྒྱལ་པོ་ངན་པར་
གྱུར་པ་སྟེ། །དྲུག་པོ་དེ་ལ་ཡམས་ཞེས་བྱ། །ཞེས་གསུངས་པས་རིམས་ལ་སོགས་
པས་ཉེན་པ་ཞི་བའི་ཆེད་དུ་བྱ་བ་གནོད་པ་ཞི་བྱེད་ཀྱི་གསོ་སྦྱོང་དང་། དགེ་འདུན་བྱེ་
བའི་མཐུན་པ་བསྒྲུབ་པའི་ཕྱིར་བྱ་བ་མཐུན་པའི་གསོ་སྦྱོང་སོགས་བཤད་ཅིང་། གཙོ་
བོར་གསོ་སྦྱོང་བཅུ་བཞི་པ་དང་། བཅོ་ལྔ་པ་གཉིས་ནི་ཟླ་བ་ཕྱེད་ཕྱེད་ལ་སྡིག་པ་དག་
པའི་ཆེད་དུ་བྱ་བ་སྟེ། འདུལ་བའི་ཚིག་ལེའུར་བྱས་པ་ལས། གསོ་སྦྱོང་ཟླ་ཟླ་ཕྱེད་རེ་རེ་
ཡི། །སྡིག་རྣམས་ཡོངས་སུ་དག་ཕྱིར་རོ། །ཞེས་བཤད་པའི་ཕན་ཡོན་དང་ལྡན་པ་
ཡིན་པའི་ཕྱིར་ངེས་པར་བརྩམ་སྟེ། དེ་ཡང་རྒྱ་འགྲེལ་དག་དང་། དེའི་རྗེས་སུ་
འབྲངས་པའི་བོད་ཡུལ་གྱི་བསྟན་པའི་བ།སལ་བྱེད་དུ་གྱུར་པའི་འདུལ་བ་འཛིན་པ་ཆེན་
པོ་དག་ལོ་འགོ་ཟླ་བ་གང་གིས་འཛིན་པ། བཅུ་བཞི་པ་དང་བཅོ་ལྔ་པའི་ཚིགས་དབྱར་

231
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
གནས་སྔ་ཕྱི་སོགས་ལ་བཞེད་པ་མི་མཐུན་པ་ལྟར་སྣང་བ་མང་དུ་འབྱུང་མོད་ཀྱི།
འགྲན་ཟླ་བྲལ་བའི་རྣམ་དཔྱོད་ཀྱི་མཐུས་བསྐྲུན་པ་ཁོ་ན་ཡིན་པས་མཐའ་གཅིག་ཏུ
སྤང་བར་མི་བྱ་ཞིང་། རང་ལུགས་ལག་ལེན་དུ་གདབ་བྱ་ནི། རྒྱ་གར་དུ་རབ་བྱུང་
སོགས་དྲུག་ཅུའི་ཐ་སྙད་དང་། བོད་དང་རྒྱ་ནག་ཏུ། བྱི་བ་གླང་སྟག་ཡོས་འབྲུག་
སྦྲུལ། །རྟ་ལུག་སྤྲེ་འུ་བྱ་ཁྱི་ཕག །ཅེས་པ་ལ་འབྱུང་བ་ལྔས་ཕྱེ་བའི་དྲུག་ཅུ་སྐོར་
འདྲེན་པའི་ལོ་གང་དང་གང་ཡིན་པ་དེའི་དུས་གསུམ་དུ་ཕྱེ་བའི་དགུན་ཟླ་བཞིའི་ཐོག་
མ༑ དུས་བཞིར་ཕྱེ་བའི་སྟོན་ཟླ་ཐ་ཆུང་དྲུག་ཏུ་ཕྱེ་བའི་དགུན་སྟོད་ཀྱི་ཟླ་བ་གཉིས་
ལས་སྔ་མ་ཧོར་ཟླ་བཅུ་པ་སྨིན་དྲུག་གིས་ཉ་བའི་ཟླ་ཕྱེད་སྔ་མ་མར་ངོའི་གྲལ་ཚེས་
བཅུ་དྲུག་ལ་ལོ་འགོ་འཛིན། དེ་ནས་རིམ་བཞིན་དུ་དགེ་བསྐོས་ཀྱིས་སྒྱིག་མའི་ཐུར་
མ་བཅོ་ལྔ་སྲད་བུ་ལ་བརྒྱུས་ཏེ་སྤོ་བས་ཉིན་རེ་བཞིན་བགྲངས་པས། དུས་འཁོར་
རྒྱུད་འགྲེལ་གྱི་རྩིས་ཀྱི་གཙུག་ལག་ལས་བྱུང་བའི་ཆད་ལྷག་སོགས་ལ་མ་ལྟོས་པར་
གྲངས་བཟུང་ཞིང་། ལོ་དྲི་ལས། རྒྱལ་དང་དབོ་དང་ས་ག་དང་། །ཆུ་སྟོད་ཁྲུམས་
སྟོད་སྨིན་དྲུག་བཅས། །འདི་རྣམས་ཀྱི་ནི་ནག་པོའི་ཕྱོགས། ། ཟླ་ཕྱེད་གསོ་སྦྱོང་བཅུ་
བཞི་པ། །ཞེས་པའི་གསོ་སྦྱོང་བཅུ་བཞི་པ་དྲུག །བཅོ་ལྔ་པ་བརྒྱད་དེ། ཡང་ན་བཅོ་
ལྔ་པ་གཅིག་ནི་དགག་དབྱེས་གྲུབ་པས། བཅོ་ལྔ་པ་བཅུ་ཅུ་བདུན་ཏེ་བསྡོམས་པས་ལོ་
གཅིག་ལ་གསོ་སྦྱོང་ཉི་ཤུ་རྩ་བཞི་ཡིན་ལ། དེའི་ཞག་མི་ཐུབ་དོར་ཚེ་ཉེར་དགུའི་ཉིན་
སྨིག་མ་གཉིས་ལྷན་ཅིག་ཏུ་འཐེན་ནས་ཉིན་ཞག་གི་ཉེར་དགུ། ཚེས་ཞག་གི་གནམ་
སྟོང་ལ་གསོ་སྦྱོང་བྱ། ཕྱི་ཉིན་ཉིན་ཞག་གཙོ་ཆེ་བའི་དབང་གིས་དགེ་འདུན་ལ་དུས་
འདས་བྱུང་བརྗོད་དགོས་ན་གནམ་སྟོང་ལགས་ཏེ་ཞེས་བརྗོད་པས་གྲུབ་བོ། །དེ་ལྟར་

232
 སྟག་ལུང་སྡོམ་གསུམ་རྒྱས་པ་
གང་ལ་བྱ་བའི་དུས་ངོས་ཟིན་ནས་གསོ་སྦྱོང་དངོས་ལ་གསུམ།
སྦྱོར་བ་དང་། དངོས་གཞི་དང་། རྗེས་སོ། །དང་པོ་ནི། བཀད་སར་སྟོན་
པའི་འི་སྐུ་གཟུགས་དང་མཆོད་པ་བཤམས། དགེ་འདུན་བསྡུ་བའི་ཕྱིར་གཎྜི་བརྡུངས་
ཏེཏེ། ། དེའི་རྒྱུ་དང་ཚད་ཀྱང་། ཙན་དན་བིལ་བ་པ་ལཱ་ཤ། །ཨ་ཤཱཏྠ་དང་ཙན་དན་
དམར། ། རྒྱ་སྟར་ཏ་ལ་ཀེང་ཤུ་ཀ། །ཤིང་ཤ་པ་དང་ཏ་མ་ལ། ། ཨསྨ་སྟར་བུ་སྐྱུ་རུ་
ར༑ །ཏིན་ཏི་པ་ར་ཨ་ཤཱ་ཀམ། །འདི་དག་ཐམས་ཅད་མེད་ན་ཡང་། །འོལ་སེ་ལ་ནི་
འབད་དེ་བྱ། །ཞེས་པ་དང་། ཚད་ཀྱང་། ཚད་ནི་ཆུ་རུ་སོར་ཚད་ཀྱི། །བརྒྱད་ཅུ་རྩ་
བཞི་ཉེར་བྱ་ཞིང་། །ཞེང་དུ་སོར་དྲུག་བྱ་བ་སྟེ། །དཔངས་སུ་ཡང་ནི་གཉིས་བྱའོ། །
སོར་མོའི་ཚོགས་ཀྱི་ཚད་དག་གི། །ཟུར་བཞི་ཚད་ནི་གཉིས་པ་ཡིན། །ཞེས་
དང་། གཎ་གཡོག་ཀྱང་། ཤིང་དེ་ཉིད་ལ་བཅད་དེ་བྱ། །སོར་བཅུ་གཉིས་ཀྱི་ཚད་
དག་ལ། །ཟླུམ་ཞིང་རྩེ་གཉིས་ནེའུ་ལེའི་མགོ། །ཆང་ཟུང་དག་ཀྱང་དེ་བཞིན་ནོ། །
ཞེས་འབྱུང་བས་གཎྜིའི་སྲིད་དུ་སོར་བརྒྱད་ཅུ་རྩ་བཞི། ཞེང་དུ་དྲུག །དཔངས་སུ་
གཉིས། ཟུར་བཞིར་བརྒྱད་གཞོགས་སོར་གཉིས་གཉིས་དང་ལྡན་པ། རྩེ་མོ་གཉིས་
སྦལ་པའི་མགོ་འདྲ་བའོ། །གཎ་གཡོག་ནི་ཤིང་དེ་ཀ་ལས་བཅད་པ། གཎྜི་ལ་ཕོག་
པའི་ཚད་སོར་བཅུ་གཉིས། ཆང་ཟུང་ཡང་དེ་དང་མཉམ་པ་རྩེ་མོ་གཉིས་ནེའུ་ལེའི་
ཇི་
མགོ་ལྟ་བུའོ། །ཇི་ལྟར་བརྡུང་བ་ནི། ལས་བྱེད་པས་ཕྱག་གསུམ་འཚལ་ལ། གཎྜི
བླངས་ཏེ་དགེ་འདུན་བསྡུ་བའི་ཆེད་དུ་ནི། གཅིག་ནས་བཅོ་བརྒྱད་བར་ཇེ་ཆེ། བཅུ་
དགུ་ནས་སོ་དྲུག་གི་བར་ཇེ་ཆུང་སྟེ། དེ་ལྟ་བུ་ལན་གསུམ་བྱ་བ་ནི་རྒྱུད་གསུམ་སྟེ
བསྡོམས་པས་རྡེག་ཐེངས་བརྒྱ་དང་བརྒྱད་ཟིན་པ་དང་ཏོག་སྒྲ་ཆེན་པོ་གསུམ་བྱའོ། །

233
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
སོ་སྦྱོང་སོགས་ལས་ལ་འདུ་བ་ནི། རྒྱུད་གཅིག་དང་ཏོག་གསུམ་པ་བརྡུང་བར་
ཤད་པ་ལྟར་བརྡུངས་ནས་བསྡུས་ཏེ་སྟན་ལ་འཁོད་དེ། མདོ་སྐུལ་བ་པོས་ཕྱག་དང་
དུད་པ་སྔོན་དུ་འགྲོ་བས་དགོངས་གསོལ་དང་། སྟོན་པ་འདས་ནས་ལོ་འདི་སྙེད་
ང་བ། རྒྱ་བོད་དུ་ལོ་མིང་འདིར་གྲགས་པའི་དུས་གསུམ་དང་བཞི་དང་དྲུག་ཏུ་ཕྱེ་
འི་ཆེ་གེའི་གསོ་སྦྱོང་ལ་བབ་པས་ཞལ་ནས་གསུངས་པའི་བཀའ་ཚིགས་བཅད་
རྗོད་པར་གསོལ་བ་གདབ། དགེ་འདུན་རྣམས་སྟན་ལས་བཞེངས་ཏེ། བཟོད་པ་
ཀའ་ཐུབ་སོགས་ཤོ་ལོ་ཀ་བཅུ་བཞི་ལྷོད་བུར་བཏོན་ནས་སླར་འཁོད། མདོ་སྐུལ་
ས་གསོལ་བ་གདབ། གནས་བརྟན་གྱིས་བརྡ་སྦྱར་ཏེ་བསྟོད་དབྱངས་ཀྱིས་ཕྱག་
། དེ་ནས་གནས་བརྟན་སེང་གེའི་ཁྲིར་འཛེགས་ཏེ་སྙན་པའི་གདངས་ཀྱིས་ཚུལ་
མས་ཡང་དག་པར་ལྡན་པའི་མདོ་འདོན་ནོ། །
གཉིས་པ་དངོས་གཞི་ནི། ལྟུང་བ་ཕྱིར་བཅོས་དགོས་ན་ཕམ་པ་འཆབ་
ཅས་དབྱུང་། འཆབ་མེད་བསླབ་བྱིན་གྱིས་བཅོས། ལྷག་མ་འཆབ་བཅས་ལ་སྤོ་
གུ་དབྱུང་བ་སྟེར། སོར་བཤགས་ཀུན་རའི་ཕྱི་རོལ་ཏུ་སྨྲེ་སྔགས་དང་བཅས་ནས་
ཤགས། ལྟུང་བྱེད་འབའ་ཞིག་པ་དང་ཉེས་བྱས་བཤགས་བྱ་རང་མིང་གིས་
ཤགས་བསྡམ་བྱ། བཤགས་ཡུལ་མ་རྙེད་ན་བྱིན་གྱིས་བརླབས་པ་སྟེ་ལྟུང་བ་སྡེ་
ལས་གང་བྱུང་བ་རང་རང་གི་ཚོགས་བཅོས་དགོས་ཤིང་། དེ་མ་གྲུབ་ན་ཐེག་ཆེན་
ཐར་གྱི་བཤགས་པ་དཀྱུས་བཞིན་ལན་གསུམ་བརྗོད་པས་བཤགས། མཐོང་སྡོམ་
ཡོངས་དག་འབུལ། ཐབས་ལེགས་བྱའོ། །མཚམས་ནང་གི་དགེ་སློང་ན་བ་
ང་དབང་མེད་དང་སྲོག་དང་ཚངས་སྤྱོད་ཀྱི་བར་ཆད་དུ་འགྱུར་བ་སོགས་རྐྱེན་དབང་

234
 སྟག་ལུང་སྡོམ་གསུམ་རྒྱས་པ་
གིས་ལས་ལ་འདུ་མི་ནུས་ན་ཡོངས་དག་འབུལ་ཏེ། དགེ་འདུན་གྱི་འདུན་དག་ལེན་པ་
ལ་བསྐོས་པའི་དགེ་སློང་གིས་འབུལ་བའི་གན་དུ་སོང་ནས། ཚེ་དང་ལྡན་པ་བར་
ཆད་ཀྱི་ཆོས་རྣམས་ཡོངས་སུ་དག་གམ། འདུན་དག་འབུལ་ལམ། ཞེས་དྲི།
འབུལ་ལོ་ཞེས་བརྗོད་དེ། རྗེས་ཟློས་བྱེད་བཅུག་སྟེ། ཚེ་དང་ལྡན་པ་དགོངས་སུ་
གསོལ། དེང་དགེ་འདུན་གྱི་གསོ་སྦྱོང་བཅོ་ལྔ་པ་ལགས་ལ། བདག་དགེ་སློང་བྲོ་
འཚལ་བ་སྡུག་བསྔལ་བ། བྲོ་ཚབས་ཆེ་བ་ མིང་འདི་ཞེས་བགྱི་བའི་ཡང་གསོ་
སྦྱོང་བཅོ་ལྔ་པ་ལགས་ཏེ། བདག་དགེ་སློང་སོགས། ཆེ་གེ་བ་མིང་འདི་ཞེས་བགྱི་
བ་བར་ཆད་ཀྱི་ཆོས་རྣམས་ཡོངས་སུ་དག་གོ་ཞེས་བདག་མཆིའོ། །དགེ་འདུན་ཆོས་
བཞིན་མཛད་པ་ལ་འདུན་པ་འབུལ་ལོ། །བདག་གི་གསོ་སྦྱོང་ཡོངས་སུ་དག་གོ། །
འདུན་པ་དང་ཡོངས་སུ་དག་པ་ ཡང་བརྗོད་དོ། །ཞེས་ལན་གསུམ་གྱིས་འབུལ།
ལེན་པོས་མཚམས་ཀྱི་ཕྱི་རོལ་ཏུ་མི་འགྲོ། མཆོང་རྒྱུག་མི་བྱེད། དྲན་ཤེས་དང་ལྡན་
བཞིན་པར་ནང་དུ་འོངས་ཏེ། དགེ་འདུན་བཙུན་པ་རྣམས་བདག་ལ་དགོངས་སུ་
གསོལ། དེང་དགེ་འདུན་གྱི་གསོ་སྦྱོང་བཅོ་ལྔ་པ་ལགས་ལ། གནས་ག་གེ་མོ་ཞིག་
ན༑ དགེ་སློང་བྲོ་འཚལ་སོགས། ཆེ་བ་མིང་འདི་ཞེས་བགྱི་བའི་ཡང་གསོ་སྦྱོང་བཅོ་
ལྔ་པ་ལགས་ཏེ། གནས་སོགས། ཆེ་བ་མིང་འདི་ཞེས་བགྱི་བ་དེ་བར་ཆད་ཀྱི་ཆོས་
རྣམས་ཡོངས་སུ་དག་གོ། །ཞེས་ཁོ་ན་ཉིད་མཆིའོ། །དགེ་འདུན་ཆོས་བཞིན་
སོགས། བརྗོད་དེ་བརྗོད་པ་ཡང་རིག་པར་བགྱིའོ། །ཞེས་ལན་གཅིག་བརྗོད། རྐྱེན་
གཞན་དང་ལས་གཞན་གྱི་ཆེད་དུ་ཡིན་ན་འདོན་པ་བསྒྱུར་རོ། །དེ་ནས་གནས་བརྟན་
གྱིས་གསོལ་བ་འབའ་ཞིག་པའི་ལས་ཀྱིས་ལྟུང་མཐུན་བྱིན་གྱིས་བརླབས། གནས་

235
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
རེས་འགའ་བ་ཡིན་ན་ཁང་པ་སོགས་གནས་ཐམས་ཅད་ལགས་པ། ཕུག་ལ་སོགས་
པ་གྲུབ་པ། གསར་དུ་ཐང་དབུས་སུ་མཚམས་བཅད་པ་ལྟ་བུ་ལ་བགྱིས་པ་ཞེས་
འབོད་པས་གསོལ་གཉིས་ཀྱི་ལས་ཀྱིས་གནས་ལ་བློ་མཐུན་བྱ། གཉུག་མར་གནས་
པའི་དགེ་འདུན་གྱི་གཙུག་ལག་ཁང་དུ་མ་བྱས་ཀྱང་རུང༌། དགེ་འདུན་གྱིས་གུས་
པར་ཉན་པ་ལ་གནས་བརྟན་གྱིས་གླེང་གཞི་ཙམ་མམ། གྲུབ་ན་རིལ་པོར་སོ་སོར་
ཐར་པའི་མདོ་སྙན་པའི་གདངས་ཀྱིས་འདོན་ནོ། །
རྗེས་ནི་ཚིག་མཐུན་པར་སྨོན་ལམ་གདབ་ཅིང་། བདེ་ལེགས་ཀྱི་ཚིགས་
བཅད་ཀྱང་བརྗོད། དད་པ་ཅན་དང་གཙོ་བོ་དག་དགའ་བར་འགྱུར་བ་ལྟ་ན་དེ་དག་གི་
དྲུང་དུ་དགེ་སློང་གི་ཆོ་ག་རྗེས་སུ་བསྒྲགས་པ་ལ་ཁ་ན་མ་ཐོ་བ་མེད་ཅིང་། ཡང་དགེ་
འདུན་གྲངས་ཚང་མེད་ན་གང་དུ་དགེ་སློང་གསུམ་འཁོད་པ་དེ་དག་ནི་རྒན་རིམ་བཞིན་
གྲལ་དུ་འཁོད་ལ་རིམ་གྱིས་བྱིན་གྱིས་བརླབས་པའི་སྔགས་བརྗོད་དོ། །གཉིས་ཡོད་
ན་གཅིག་གཅིག་གི་མདུན་དུ་འདུག་སྟེ་བྱིན་གྱིས་བརླབས། གཅིག་ཁོ་ན་ཡིན་ན་རང་
གི་སྟན་ལ་འདུག་སྟེ་འབའ་ཞིག་པ་བྱིན་གྱིས་བརླབས་པའི་སྔགས་ལན་གསུམ་དུ་
བརྗོད་པས་གྲུབ་བོ། །
གཉིས་པ་དབྱར་གནས་ལ། དུས་ནི་ད་ལྟར་རབ་ཏུ་གྲགས་པའི་ཧོར་ཟླ་ལྔ
པའི་ཚེས་བཅུ་དྲུག་ལ་དབྱར་ཁས་བླངས་ཏེ། མཚམས་ནང་དུ་ཞུགས་ཏེ་དབྱར་
གནས་སྔ་མ་ཡིན་ན་ཧོར་ཟླ་བརྒྱད་པའི་བཅོ་ལྔ་ལ་དགག་དབྱེ་བྱ། ཕྱི་མ་ཡིན་ན་དྲུག་
པའི་ཚེས་བཅུ་དྲུག་ལ་དབྱར་ནང་དུ་འཁོད་དེ་དགུ་པའི་བཅོ་ལྔ་ལ་དགག་དབྱེ་བྱ་སྟེ
གཉིས་ཀའང་ཟླ་གསུམ་གསུམ་གྱི་མཐའ་ཅན་ཡིན་ནོ། །གང་དུ་བྱ་བའི་གནས་ནི་

236
 སྟག་ལུང་སྡོམ་གསུམ་རྒྱས་པ་
བསོད་སྙོམས་དང་ན་བའི་རྐྱེན་དང་སྨན་གྱི་ཡོ་བྱད་དང་སྦྱོར་བའི་སྦྱིན་བདག་ཡོད་
ཅིང་། གཞན་སྡུག་བསྔལ་དང་ཡིད་མི་བདེ་མི་སྐྱེད་ལ་སྐྱེས་པ་སེལ་བ་དང་། བདེ་
བ་དང་ཡིད་བདེ་བསྐྱེད་པ་དང་། རྗེས་སུ་བསྲུང་བའི་ཚངས་པ་མཚུངས་པར་སྤྱོད་
པའི་ཡུལ་འབྱུང་བའི་ཞལ་ཏ་བ་དང་། གང་དུ་བསོད་སྙོམས་ལ་སོགས་པ་འཐོབ་
པར་འགྱུར་བའི་སྤྱོད་ཡུལ་གྱི་གྲོང་དང༌། ན་བར་གྱུར་ན་ནད་གཡོག་ཚངས་པ་
མཚུངས་པར་སྤྱོད་པའི་ནང་ནས་བྱུང་བའམ། གནས་པ་ལ་གནས་ཀྱི་བླ་མ་ཡོད་
པ༑ འཐབ་ཀྲོལ་ཅན་སྔར་མེད་ཕྱིས་མི་འབྱུང་བར་དབྱར་སྔ་ཕྱི་གང་ཁས་ལེན་པའི་
ཐོག་མའི་བཅོ་ལྔ་ལ་གསོ་སྦྱོང་བྱ། གསོལ་གཉིས་ཀྱི་ལས་ཀྱིས་གནས་མལ་སྟོབ་
པའི་དགེ་སློང་བསྐོས་པ་དེས་ཁྲིམས་སུ་བཅའ་བ་དང་། ཚུལ་ཤིང་འགྲིམ་པ་དང་
གནས་མལ་སྟོབ་པ་སོགས་བྱ། ཚེས་བཅུ་དྲུག་ལ་རང་གི་གནས་སྟེང་གཡོགས་
པའི་ནང་གི་ཕྱོགས་རེར་དགེ་སློང་གི་མདུན་དུ་དབྱར་གནས་པར་ཁས་བླངས་ཏེ།
དེའི་སྔགས་ནི།
བཙུན་པ་དགོངས་སུ་གསོལ། བདག་དགེ་སློང་མིང་འདི་ཞེས་བགྱི་བ་ནང་
མཚམས་དང་བཅས་པའི་གནས་འདིར་གནས་རལ་བ་གྲུམ་པ་ལ་སོགས་པ་བཅོས་
པའི་སླད་དུ། སྦྱིན་བདག་མིང་འདི་ཞེས་བགྱི་བ་དང་། ཞལ་ཏ་བ་མིང་འདི་ཞེས་
བགྱི་བ་དང་། སྤྱོད་ཡུལ་གྱི་གྲོང་ཁྱེར་མིང་འདི་ཞེས་བགྱི་བ་དང་། བྲོ་གཡོག་པ་
མིང་འདི་ཞེས་བགྱི་བ་ལ་བརྟེན་ནས་དབྱར་སྔ་མ་ཟླ་བ་གསུམ་དུ་གནས་པར་ཁས་
བླང་ངོ་། །བདག་དབྱར་འདི་ན་མཆིས་ཤིང་དབྱར་གྱི་གནས་ནི་འདི་ལགས་སོ། །ཕྱི་
མ་ཡིན་ན་དབྱར་ཕྱི་མ་ཟླ་བ་གསུམ་དུ་ཞག་གཅིག་གིས་མ་ཆོག་པར་གནས་པར་ཞེས་

237
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
འདོན་པ་བསྒྱུར་རོ། །
གལ་ཏེ་དབྱར་ནང་དུ་ཆོས་ལྡན་གྱི་བྱ་བའི་བྱེ་བྲག་བསྡུ་ན། ཀུན་ར་འབུལ་
དང་གཙུག་ཁང་ཞལ་གསོ་བ། །གནས་འབུལ་བསླབ་བྱ་མཆོད་རྟེན་ཞལ་གསོ་
གཟུགས། །རྒྱལ་མཚན་བསྒྲེང་དང་མཆོད་པ་ཚོན་དྲིས་བྱུག །བཀླག་དང་འགྱོད་
བསལ་ལྟ་སྤང་ཕྱོགས་མཐུན་སྒྲུབ། །བཟོད་གསོལ་སྤོ་སོགས་བཞི་བྱ་དབྱུང་བ་
དང༌། །ནད་པ་དབུགས་དབྱུང་ལྕི་ཆོས་མགུ་བྱ་འབུལ། །ཚངས་སྤྱོད་ཉེར་གནས་
རྫོགས་དང་དགེ་ཚུལ་བྱེད། །ཁྱིམ་མོ་མགོ་དཀྲི་བང་བསངས་སྐྲ་གདུབ་བསྐྱེདད། ། །
བྱིས་པ་སྐྲ་བྲེག་མ་རྫོགས་སྤོ་དབུབ་སྲོང་། ། མུ་སྟེགས་ལྟ་དབྲལ་ཉེ་དུ་ལུང་རྟོགས་
སོ། །ཞེས་པའི་ཚིག་ཟུར་གྱིས་བསྟན་པ་ལྟ་བུའི་ཕྱིར་མཚམས་ཀྱི་ཕྱི་རོལ་དུ་ཞག་
བདུན་ནམ། དེས་མི་ཆོག་ན་བཞི་བཅུའི་བར་བྱིན་གྱིས་བརླབས་ཏེ་མཚམས་ནང་དུ་
དགེ་འདུན་ཆོས་ལྡན་གྱི་དྲུང་ང་དུ་ཙོག་པུས་འདུག་སྟེ། 
བ!
བཙུན་པ་དགོངས་སུ་གསོལ། བདག་མིང་འདི་ཞེས་བགྱི་བ་ནང་མཚམས་
དང་བཅས་པའི་གནས་འདིར། དབྱར་སྔ་མ་ཟླ་བ་གསུམ་མམ། ཕྱི་མ་ཟླ་བ་གསུམ་
དུ་གནས་པར་ཁས་བླངས་པ་ལས། བདག་མིང་འདི་ཞེས་བགྱི་བ་ཆོས་ལྡན་གྱི་བྱ་བ་
ཞིག་གི་སླད་དུ། དགུང་བདུན་ནམ། བཞི་བཅུར་མཚམས་ཀྱི་ཕྱི་རོལ་ཏུ་མཆི་བ་
དང་། དེ་ཚུན་ཆད་སླར་མཆི་བར་བྱིན་གྱིས་བརླབ་བོ། །བདག་དབྱར་འདི་ན་མཆིས་
ཤིང་བདག་གི་དབྱར་གནས་ནི་འདི་ལགས་སོ། །ཞེས་པ་གསུམ་དང་ཐབས་ལེགས་
ཀྱིས་སོ། །དགེ་འདུན་གྱི་ཆོས་ལྡན་གྱི་བྱ་བའི་ཆེད་དུ་ཡིན་ན་དགེ་འདུན་གྱི་སྤྲོ་བ་ཁས་
ལེན་དུ་བཅུག་ནས། དེའི་འོག་ཏུ་དགེ་འདུན་ལ་ལན་གསུམ་གསོལ་ནས། དགེ་

238
 སྟག་ལུང་སྡོམ་གསུམ་རྒྱས་པ་
འདུན་གྱིས་གསོལ་བ་དང་གཉིས་ཀྱི་ལས་ཀྱིས་གནང་བ་སྦྱིན་ནོ། །ཕྱི་མའི་ཟླ་བ་བ་
ཟླ་
གསུམ་པའི་མཐའི་ཞག་དྲུག་ལུས་པའི་ཚེ་ནི་མི་ཆགས་སོ། །
གསུམ་པ་དགག་དབྱེ་ནི། ཞག་བདུན་ནམ། ཟླ་ཟླ་ཕྱེད་ཙམ་གྱི་གོང་དུ་སྤྱོད་
ཡུལ་ན་གནས་པའི་སེམས་ཅན་རྣམས་ཀྱི་བསོད་ནམས་སྤེལ་བའི་ཕྱིར། གྲོང་དང་
གྲོང་ཁྱེར་ཚོང་འདུས་སུ་ཞག་འདི་ཙམ་ན་དགག་དབྱེ་མཛད་པར་འགྱུར་རོ་ཞེས་
བསྒྲག །དགེ་འདུན་ནང་དུ་འཁོན་ཡོད་ན་བཟོད་གསོལ་དང་། གཙུག་ལག་ཁང་
བརྒྱན་པ་སོགས་བྱ། ཉའི་ཉིན་པར་རྩྭ་དར་བྷ་སྟ་གོན་བྱ། ཐམས་ཅད་འདུས་ཏེ་མདོ་
བསྐུལ་ཞིང་འདོན་པ་ནས། ཚུལ་ཁྲིམས་ཡོངས་དག་གི་མདོ་བསྒྲགས་པའི་བར་ར་
སྐུ་
གསོ་སྦྱོང་ཇི་ལྟ་བའི་རྗེས་སུ་ན་བའི་དབང་གིས་དགག་དབྱེའི་གནས་དེར་འདུ་བར་མི་
ནུས་པ་ལ། དགག་དབྱེ་ལེན་པ་དང་། འདུན་པ་རིམ་པར་ལེན་པའམ། འདུན་
དགག་ཅིག་ཅར་དུ་ལེན་པ་གང་རུང་བྱ། ལྟུང་མཐུན་བྱིན་རླབས་དང་གནས་ལ་བློ་
མཐུན་ཟིན་ནས། སྤྲོ་བ་དྲིས་ཤིང་གསོལ་གཉིས་ཀྱི་ལས་ཀྱིས་བསྐོས་པའི་དགེ་སློང་
གཅིག་གམ་དེས་མི་ནུས་ན་ཇི་ཙམ་འཚམས་པས་རྒན་རིམ་གྱིས་རྩྭ་དར་བྷ་བྲིམ།
དགེ་སློང་རྣམས་གསུམ་མན་ཆད་ཀྱིས་མཆིལ་ལྷམ་ཕུད་ཅིང་རྒན་ནས་བསྐོས་པ་ལ་
ཕྱག་བྱས་ཏེ་ཙོག་པུར་འདུག་ནས། རྩྭ་གཉིས་ཀའི་པུས་མོས་མནན་ཅིང་ལག་པས་
བཟུང་ནས།
ཚེ་དང་ལྡན་པ་དགོངས་སུ་གསོལ། དེང་དགེ་འདུན་གྱི་དགག་དབྱེ་བཅོ་ལྔ་
པ་ལགས་ཏེ། བདག་དགེ་སློང་མིང་འདི་ཞེས་བགྱི་བའི་དགག་དབྱེ་ཡང་བཅོ་ལྔ་པ་
ལགས་ན། དགེ་སློང་མིང་འདི་ཞེས་བགྱི་བ་བདག་ལ་མཐོང་བ་དང་ཐོས་པ་དང་

239
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
དོགས་པའི་གནས་གསུམ་གྱིས་དབྱར་གནས་པའི་དགེ་འདུན་ལ་དགག་དབྱེ་བྱེད་
ཀྱི། ཚེ་དང་ལྡན་པ་རྣམས་ཀྱིས་བདག་ལ་རྗེས་སུ་བསྟན་དུ་གསོལ། ཚེ་དང་ལྡན་
སོགས། བདག་ལ་རྗེས་སུ་བཟུང་དུ་གསོལ། ཐུགས་བརྩེ་བ་ཅན་ཚེ་དང་ལྡན་པ་
རྣམས་ཀྱིས་ཐུགས་བརྩེ་བའི་སླད་དུ་བདག་ལ་ཐུགས་བརྩེ་བར་མཛད་དུ་གསོལ།
ལྟུང་བ་ཤེས་བཞིན་དུ་མཐོང་ན་ཆོས་མ་ཡིན་པ་འདུལ་བ་བཞིན་དུ་སླར་བགྱིའོ། །
གཅིག་གིས་ཀྱང་ཆོག་གོ། །དེ་ནས་རྩྭ་ཆུན་དྲངས་ཏེ། དགེ་སློང་འདི་སྙེད་ཀྱིས་
དགག་དབྱེ་མཛད་དོ། །ཤིན་ཏུ་དགག་དབྱེ་མཛད་དོ། །ཞེས་བརྗོད། འདུན་དག་
ལེན་ཚུལ་གསོ་སྦྱོང་དང་འདྲ་བ་ལས་དགག་དབྱེ་བཅོ་ལྔ་པར་འདོན་པ་བསྒྱུར་བའི་
མཇུག་ཏུ་བདག་ལ་མཐོང་ཐོས་དོགས་པའི་གནས་གསུམ་གྱིས་དབྱར་གནས་པའི་
དགེ་འདུན་ལ་དགག་དབྱེ་བགྱིད་དོ། །དགག་དབྱེར་ཡང་བརྗོད་དོ། །བརྗོད་པ་ཡང་
རིག་པར་བགྱིའོ། །ལན་གསུམ་བརྗོད་པ་བླངས་ཏེ་དགེ་འདུན་ལ་འབུལ། གྲངས་
མ་ཚང་ན་བྱིན་གྱིས་བརླབས་ཤིང་། གློ་བུར་དུ་འཇིགས་པ་བྱུང་ན་ཚོགས་ཀྱི་དགག་
དབྱེ་བྱའོ། །རྫས་ཀྱི་དགག་དབྱེ་ནི་གཞན་ནས་འབྱུང་བ་ལྟར་ལ་དེ་ཉིན་གྱི་གསོ་སྦྱོང་
གི་གོ་དགག་དབྱེས་ཆོད་པར་བཤད་དོ། །
ལྔ་པ་བདེ་བར་གནས་པའི་རྐྱེན་བསྟེན་པས་བསྲུང་བ་ལ་གོས་སྨན་གནས་
མལ་གྱི་གཞི་གསུམ། དང་པོ་ལ་ཡང་བག་ཡངས་དང་འབྲེལ་བ་སྲ་བརྐྱང་། འཚོ་
བའི་
ཡོ་བྱད་
ད་ད འབྲེལ་བ་གོས། དམིགས་ས་བསལ་དང་འབྲེལ་བ་ཀོ་ལྤགས་ཀྱི་གཞི་
གསུམ་གྱི། དང་པོ་ནི། ཀ་ཐི་ན་ཞེས་པ་གཏན་པའམ་སྲ་བརྐྱང་སྟེ་འདི་ནི་གོས་སྲ་
བའི་ཕྱིར་གོས་གདིང་བ་དང་། བརྐྱང་བ་མི་འཁུམ་པར་བྱེད་པའི་ཆོས་ཅན་ཤིང་

240
 སྟག་ལུང་སྡོམ་གསུམ་རྒྱས་པ་
ལས་བྱས་པའི་པང་ལེབ་ལ་བྱའོ། །དེར་བཏིང་བའི་དགོས་པ་ཇི་ལྟ་བུར་ཡོད་ན་
འཆང་འབྲལ་འཇོག་གསུམ། ཡང་ཡང་ཟ་བ། འདུས་ཤིང་ཟ་བ། མ་སྨྲས་པར་
གྲོང་དུ་འགྲོ་བ། སློང་བར་རིགས་མི་རིགས། སྤགས་སློང་། སོ་སོ་ནས་སྤགས་
སློང་སྟེ་གཞི་བཅུ་པོ་རྣམས་ཀྱི་ཉེས་པ་མི་འབྱུང་ཞིང་། འདིང་བ་ལ་གཏོགས་པའི་
དགེ་སློང་ཡུལ་གཞན་ན་འདུག་ཀྱང་སྲ་བརྐྱང་དང་འབྲེལ་བའི་རྙེད་པ་ཐུན་མོང་དུ་
འགྱུར་ཞིང་། དགེ་སློང་རྣམས་བདེ་བ་ལ་རེག་པར་འགྱུར་བ་དང་། སྦྱིན་པ་པོ་
རྣམས་ཀྱི་སྦྱིན་པའི་ཆོས་ལ་ལོངས་སྤྱོད་སྤྱོད་པ་པས་ཚིམ་པར་འགྱུར་བའི་དགོས་པ་ཅན་
[
 ནོ། །གནས་ནི་དབྱར་གནས་ཀྱི་སའམ། འདིང་ཁར་མཚམས་གཅིག་ཏུ་བྱས་པ་
དེར་རོ། །དུས་ནི་དགག་དབྱེ་ཐོན་པའི་ཕྱི་ཉིན་ཚེས་བཅུ་དྲུག་ལའོ། །འདིང་བའི་
དངོས་པོ་དབྱར་སྔ་མའི་རྒྱུ་ལས་བྱུང་བ། དགག་དབྱེའི་གོང་དུ་གྲུབ་པ། གང་ཟག་
གི་མིན་པར་དགེ་འདུན་ལ་ཕུལ་བ། འདིང་བའི་ཉིན་ཡན་ལ་ལེགས་པར་ཟིན་པའི་
ཆོས་གོས་སུམ་ཕྲུགས་རུང་བ་ཚད་ལྡན་ནོ། །དེ་ཡང་ཆོས་གོས་དེ་སྲ་བརྐྱང་ཉིད་དུ་
བགྱི་བར་དགེ་འདུན་མཚམས་ནང་དུ་གསོལ་གཉིས་ཀྱི་ལས་ཀྱིས་བློ་མཐུན་བྱ་ཞིང་
འདིང་བ་བསྐོ། གསོལ་བ་བྱས་ནས་དེ་ལ་གཏོད། དེས་ཀྱང་འདིང་བར་འགྱུར་
རོ། །གདིང་ངོ༌། །བཏིང་ངོ་སྙམ་དུ་སེམས་གསུམ་བསྐྱེད། ཚོགས་པ་ལ་ཚེ་དང་
ལྡན་པ་དག །བདག་སྲ་བརྐྱང་འདིང་བར་འགྱུར་གྱི། ཁྱེད་ཅག་གིས་རང་རང་གི་
ཆོས་གོས་དབྱུང་བར་བྱའོ། །ཞེས་བརྡ་སྦྱར། ཆོས་གོས་རྣམས་བཀྲུ་བ། དྲུབ་པ།
ཁ་བསྒྱུར་བ་སོགས་བྱས་ནས་གནས་མལ་བཤམས། གཎྜི་བརྡུངས་ཏེ་འདུས་པ་ན།
སྲ་བརྐྱང་དུ་འདིང་བའི་ཆོས་གོས་སུམ་ཕྲུགས་དྲི་དང་མེ་ཏོག་གིས་མཆོད་ཅིང་བདུག་

241
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
སྤོས་དྲི་ཞིམ་པོས་བདུགས་པ་ཇི་སྙེད་འབྱོར་པ་དག་གཟེབ་ཀྱི་སྤྲོག་མ་གཅིག་ཏུ་ལྷན་
ཅིག་བཞག་པ་སྲ་བརྐྱང་གདིང་བར་བྱེད་པ་ འི་དགེ་སློང་གིས་པང་པར་ཐོགས་ཏེ།
ཐོག་མར་དགེ་འདུན་ལ་སྲ་བརྐྱང་འདིང་བ་བསྒྲུབ་པར་བྱ་བའི་སྔགས་བཟླས་པ་དེའི་
འོག་ཏུ་གནས་བརྟན་མན་ཆད་ནས་དགེ་སློང་ཐམས་ཅད་ཀྱིས་མདུན་དུ་རྒན་རིམ་གྱིས་
འདུག་སྟེ་དགེ་སློང་ལ་གོ་བར་བྱ་བའི་སྔགས་ལན་གསུམ་བཟླའོ། །དགེ་སློང་རེ་
རེས་ཀྱང་འཕྲལ་མ་དེར་ལེགས་པར་བཏིང་ངོ༌། །ཤིན་ཏུ་བཏིང་ངོ༌། །འདི་ལ་རྙེད་པ་
དང་ཕན་ཡོན་གང་ཡོད་པ་དེ་བདག་གི་ཡིན་ནོ། །ཞེས་ལན་གྱིས་གོ་བར་བྱ་བ་ནི་
འདིང་བའོ། །དབྱུང་བ་ནི་རང་འཇུག་པ་དང་བྲལ་བ་དང་བཅོས་མ་གཉིས་ཀྱིས་
སོསོ།། །འཇིག་རྒྱུ་ནི་མཚམས་གང་དུ་དེ་བཏིང་བའི་མཚམས་ནང་དེར་བྱིན་གྱིས་རློབ
པར་བྱེད་པའི་དགེ་སློང་ཐམས་ཅད་མེད་པའམ། ཐམས་ཅད་མཚམས་གཞན་དུ་ཕྱིན་
པ་དེར་སྐྱ་རེངས་ཤར་བ་ན་འཇིག་ཅིང་། གང་ཟག་ཉི་ཚེ་ཕྱིན་ནམ་མེད་ན་དེ་ཉིད་ཀྱིས་
འཇིག་གོ། །དབྱར་གནས་པར་ཁས་བླངས་པའི་དགེ་འདུན་གྱི་གནས་དེའི་མཚམས་
སུ་གཏོགས་པའི་དཀྱིལ་འཁོར་དེ་གཏན་བཏང་ན་འཇིག་གོ། །ཐ་མ་ནི་གང་ཟག་ཁོ་ན་
ལའོ། །གཞནཡང་སྦྱོར་བས་འགྲོ་བའི་མཐའ་ལས་བྱུང་བ་དང་། ངེས་པར་བྱེད་
པའི་མཐའ་ལས་བྱུང་བ་དང་། མཐར་ཐུག་པའི་མཐའ་ལས་བྱུང་བ་དང་། ཞིག་
པའི་མཐའ་ལས་བྱུང་བ་དང་། རྒྱུན་ཆད་པའི་མཐའ་ལས་བྱུང་བ་དང་། མཚམས་
ལས་འདས་པའི་མཐའ་ལས་བྱུང་བ་དང་། ལྟོས་པ་མེད་པའི་སེམས་སྐྱེས་པ་སོགས་
འཇིག་རྒྱུར་བཤད་ལ། ཡུལ་ནི་སྤྱིར་བཏང་དུ་ཟླ་བ་ལྔའོ། །
གཉིས་པ་ལ་གོས་ཀྱི་དབྱེ་བ། སོ་སོའི་མཚན་ཉིད། བྱིན་རླབས། འཇིག་

242
 སྟག་ལུང་སྡོམ་གསུམ་རྒྱས་པ་
རྒྱུརྒྱུ།། མཇུག་ཏུ་ཇི་ལྟར་བསྒྲུབ་པ་དང་ལྔའི་དང་པོ་ནི། སྣམ་སྦྱར། བླ་གོས།
མཐང་གོས། ཤམས་ཐབས། ཤམས་ཐབས་ཀྱི་
གཟན། རྔུལ་གཟན། རྡུལ་
གཟན་གྱི་གཟན། གདོང་ཕྱིས། རྣག་གཟན། གཡན་དགབ། སྐྲ་བཟེད། གདིང་
བ༑ རས་ཆེན་ཏེ་བཅུ་གསུམ་མོ། །གཉིས་པ་སོ་སོའི་མཚན་ཉིད་ལ་རྒྱུ་དང་ཁ་དོག་
རུང་བ་ལས་གྲུབ་པའི་སྣམ་སྦྱར་ཆེ་ཚད་གསུམ། འབྲིང་ཚད་གསུམ། ཐ་ཚད་
གསུམ་སྟེ་དགུའི་དང་པོ་ནི། སྣམ་ཕྲན་ཉེར་ལྔ་པ། ཉེར་གསུམ་པ། ཉེར་གཅིག་པ་
གསུམ། གླེགས་བུ་ཕྱེད་དང་ལྔ་པ། གཉིས་པ་ནི་སྣམ་ཕྲན་བཅུ་དགུ་པ། བཅུ་
iF. -
བདུན་པ། བཅོ་ལྔ་པ་གསུམ་གླེགས་བུ་ཕྱེད་བཞི་པ། གསུམ་པ་ནི་བཅུ་གསུམ་པ།
བཅུ་གཅིག་པ། དགུ་པ་གསུམ་གླེགས་བུ་ཕྱེད་གསུམ་པ། ཆེ་ཚད་ལ་ཞེང་ལ་ཁྲུ་ཁྲུ་
གསུམ། སྲིད་དུ་ཁྲུ་ལྔ། ཞེང་ལ་ཕྱེད་དང་གསུམ། སྲིད་དུ་ཕྱེད་དང་ལྔ་ནི་ཆུང་དུ་
སྟེ། དེའི་བར་གང་ཡང་རུང་བ་ནི་འབྲིང་ངོ་། །ཚལ་བུ་རྣམས་ཀྱི་སྣ་མཐོ་དམན་དུ་
འདུག་པ་དང་། དབུས་ཀྱི་སྣམ་ཕྲན་ལ་ལྟོས་ནས་གཡས་གཡོན་གྱི་ཕྱོགས་གཉིས་སུ
ཚལ་བུའི་འཕྲོ་ཕྱོགས་སུ་བསྟན་པ་དང་། ངོས་བཞི་མཐའ་སྐོར་གྱིས་བསྐོར་བ་
དང༌། གླེགས་བུ་དང་གླེགས་བུ་ཕྱེད་པ་དག་མཉམ་པར་ཕྱག་ཤིང་གིས་གཞལ་ཏེ་བྱ་
བ་དང་། དེ་ཡང་བྱ་རོག་གི་མཐོ་ནི་སོར་བཞི་ཡིན་པས་ཆེ་ཚད་ལ་སྟེ། དྲིའབྲིང་ད་
གསུམ་ལ་ཕྱེད་དང་སུམ་གཉིས། ཐ་མ་མཐེབ་སོར་གཅིག་པ་ཡང་རུང་ངོ༌། །ཁྲུ་
ཚད་རང་གཞལ་བ་ཁོ་ནས་གྲུབ་ལ། ཡང་ལུས་ལ་ལྟོས་ན་ལག་པ་རིང་བའམ་ཐུང་
བ་ལྟ་བུ་ཡིན་ན་ལུས་ཚད་ཆ་མཉམ་པ་བདུན་དུ་ཕྱེ་བའི་ཆ་གཉིས་ཁྲུར་ཤེས་དགོས་
སོ། །གྲུབ་ན་དྲས་དྲུབ་ཉིད་དགོས་ཀྱི་རྐྱེན་དབང་གིས་མ་གྲུབ་ན་ལྷན་ཐབས་ཀྱང་རུང་

243
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ངོ༌། །དེའི་སྣོད་ནི་གཏོར་བུ་སྟེ་སྲིད་དུ་ཁྲུ་གསུམ། ཞེང་དུ་ཁྲུ་ཕྱེད་དང་གསུམ་ལས་
གཉིས་བལྟབ་ཏུ་བྱས་ཏེ་བཙེམ་མོ། །དབུས་སུ་ཁ་བཏོད་དོ། །བླ་གོས་ཆེ་འབྲིང་ཆུང་
ངུའི་ཚད་སྣམ་སྦྱར་དང་འདྲ་ཞིང་། སྣམ་ཕྲན་བདུན། གླེགས་བུ་ཕྱེད་དང་གསུམ་
པའོ། །མཐང་གོས་ཀྱི་ཆེ་ཆུང་གོང་འདྲ། སྣམ་ཕྲན་ལྔ་པ་གླེགས་བུ་ཕྱེད་གཉིས་
པའོ། །འདི་ལ་དམིགས་བསལ་དུ་ཚད་ཞེང་དུ་ཁྲུ་དོ། སྲིད་དུ་ཁྲུ་ལྔའམ་ཁྲུ་
བཞིའོ། །འཁོར་གསུམ་ཁེབས་ཙམ་གྱི་བར་ཡང་རུང་བར་བཤད་དོ། །ཤམ་ཐབས་
ཀྱི་གཟན་ཤམ་ཐབས་དང་མཉམ་པ། གདོང་ཕྱིས་ཁྲུ་གང་། རྣག་གཟན་བླ་གོས་
དང་མཉམ། གཡན་པ་དགབ་པ་སྔར་བསྟན། སྐྲ་བཟེད་ཞེང་དུ་ཁྲུ་ཕྱེད་གཉིས།
སྲིད་དུ་ཁྲུ་གསུམ། རྔུལ་གཟན་དང་དེའི་གཟན་བླ་གོས་དང་མཉམ། གདིང་བ་
དང་། རས་ཆེན་སྔར་བཤད་པ་ལྟར་ཏེ་སྟན་གྱི་འདུ་ཤེས་ནི་མི་བྱའོ། །འདིར་ཞར་
བྱུང་ཚད་ཁྲུ་གང་ཡར་བཅད། རང་གཞན་ཐུན་མོང་གི་མིང་གིས་བྱིན་རླབས་དགོས་
པ་མཁོ་བའི་ཡོ་བྱད། བྱིན་གྱིས་བརླབ་བྱ་རློབ་བྱེད་གཉིས་ལས་གཞན་པའི་མིང་གི་
བྱིན་གྱིས་རློབ་དགོས་པ་ལྷག་པའི་ཡོ་བྱད་ཡིན་ནོ། །གསུམ་པ་བྱིན་རླབས་ནི།
དཔེས་མཚོན་ན་སྣམ་སྦྱར་ལ། དགེ་སློང་ཆོས་ལྔ་ལྡན་གྱི་མདུན་དུ་ལྷམ་ཕུད།
རྒན་ན་ཕྱག་བྱ། གཉིས་ཀ་འགྲེང་བའི་ལག་པས་སྣམ་སྦྱར་བཟུང་ནས་དགོངས་
གསོལ། བདག་དགེ་སློང་མིང་འདི་ཞེས་བགྱི་བའི་ཆོས་གོས་བགྱི་ལགས་པ་རུང་བ་
སྤྱད་པར་འོས་པ་འདི་ཆོས་གོས་སྣམ་སྦྱར་དུ་བྱིན་གྱིས་བརླབ་བོ། །ལན་གསུམ་དང་
ཐབས་ལེགས་བྱ་སྟེ། གཞན་ལའང་དེ་དང་འདྲའོ། །འོན་ཀྱང་མཁོ་བའི་ཡོ་བྱད་
ཚངས་པ་མཚུངས་པར་སྤྱོད་པའི་དང་། ལྷག་པའི་ཡོ་བྱད་མཁན་པོ་ལགས་པར་བྱིན་

244
 སྟག་ལུང་སྡོམ་གསུམ་རྒྱས་པ་
གྱིས་བརླབ་ཅིང་དེ་ལྟར་ཡིད་ལ་བྱས་ཏེའོ། །བཞི་པ་དེ་འཇིག་པའི་རྒྱུརྒྱུ་ནི། དགེ་སློང་ང་
ལས་ཉམས་པ་དང་། སྤངས་པ་དང་། བསྔོས་པ་དང་། ཕྲོགས་པ་དང་།
བརླགས་པ་དང་། ཕྱུང་བ་དང་། ཡིད་བརྟན་པ་ནི་ཤི་བ་ལ་ཤི་བར་ཤེས་པས་འཇིག་
གོ། །ལྔ་པ་མཇུག་ཏུ་ཇི་ལྟར་བསྒྲུབ་པ་ནི། དེ་དག་རྙིང་ཞིང་ཟད་ན་ལྷན་པས་བསླན་
པ་དང་། ཟུངས་གདབ་པ་དང་། རལ་ན་བཙེམ་པ་སོགས་གཅེས་པར་བྱ་ཞིང་།
བཅོས་སུ་མི་རུང་བར་གྱུར་ནས་འཇིམ་པ་ལ་བསྲེས་ནས་གཙུག་ལག་ཁང་ངམ་
མཆོད་རྟེན་གྱི་སེར་གར་བསླན་ནོ། །
གསུམ་པ་དམིགས་བསལ་དང་འབྲེལ་ན་ཀོ་ལྤགས་ཀྱི་གཞི་ནི། ཡུལ་
དབུས་སུ་ཀོ་ལྤགས་ཀྱི་ལྷམ་ཙམ་ཞིག་གནང་ལ། ཡུལ་མཐའ་འཁོབ་ཏུ་ཉལ་བའི་
མལ་སྟན་དང་གཉིས་ཀ་གནང་། མིག་ནད་རླུང་ནད་དང་། གཞང་འབྲུམ་ཅན་དོམ་
ལྤགས་ཀྱི་སྤུ་ལ་རེག་པས་ཕན་པར་འགྱུར་བ་ན་གནང་། ཨསྨ་པ་རན་ཏའི་ཡུལ་དུ་
ཀོ་ལྤགས་ཅི་དགར་གནང་མོད་ཀྱི། མཆིལ་ལྷམ་ཁྲ་བོ་དང་། རིན་པོ་ཆེས་སྤྲས་པ་
དང་། སྒྲ་འབྱིན་པ་དག་དང་། གླང་པོ་དང་སྟག་དང་རྟ་བོང་གི་པགས་པ་སོགས་ནི་
མ་ཡིན་ནོ། །
གཉིས་པ་སྨན་གཞི་ལ་གསུམ། དབྱེ་བ། མཚན་ཉིད། བསྟེན་ཚུལ་
ལོ། །དང་པོ་ནི། དུས་སུ་རུང་བ་དང་། ཐུན་ཚོད་དུ་རུང་བ་དང་། ཞག་བདུན་པ་
དང་། འཚོ་བའི་བར་དུ་བཅང་བའོ། །གཉིས་པ་ནི། དུས་རུང་གི་ཟས་བཀྲེས་པ་
སེལ་བ་གཙོ་བོར་གྱུར་ཅིང་ཕྱི་དྲོ་ལོངས་སྤྱོད་མི་རུང་བ་བཟའ་བ་ལྔ་དང་། བཅའ་བ་
ལྔ་ལྟ་བུའོ། །ཐུན་ཚོད་དུ་རུང་བ་ནི། རབ་བྱུང་ལ་གནང་ཞིང་སྐོམ་པ་སེལ་བ་གཙོ་

245
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
བོར་གྱུར་པ་བྱིན་གྱིས་མ་བརླབས་པ་ཐམས་མས་ཅད་ཀྱིས་བཏུང་དུ་རུང་ཞིང་། བརླབས་
པ་ནད་པས་བཏུང་བར་འོས་པ་ཙོ་ཙ་ལ་སོགས་པའོ། །ཞག་བདུན་པ་ནི་བཀྲེས་པ་དང་
ནད་སེལ་བ་གཙོ་བོར་གྱུར་ཞིང་། བྱིན་གྱིས་མ་བརླབས་ན་དུས་ཐམས་ཅད་དུ་རུང་
ཞིང་བརླབས་ན་ནད་པ་དང་ལམ་ཞུགས་དང་། དགེ་བསྐོས། ལག་གི་གླ་རྣམས་ཀྱི་
བསྟེན་དུ་རུང་བ། ཞུན་མར་ལ་སོགས་པའོ། །འཚོ་བའི་བར་དུ་བཅང་བ་ནི། ནད་
སེལ་བ་གཙོ་བོར་གྱུར་ཅིང་ནམ་ནད་འཚོ་བའི་བར་བསྟེན་དུ་རུང་བ་རྩ་བ་དང་། སྡོང་
བུ་དང་། མེ་ཏོག་དང་། འདབ་མ་དང་། འབྲས་བུའི་སྨན་དག་གོ། །གསུམ་པ་
སྨན་བཞི་པོ་དུས་སོ་སོར་དམ་པའི་ཆོས་སྒྲུབ་པའི་རྟེན་ལ་དལ་འབྱོར་གྱི་ལུས་གནས་
མིན་དུ་ཆུད་མི་འཛའ་བའི་ཕྱིར་བཀྲེས་སྐོམ་དང་ནད་སོགས་ཞི་དོན་དུ་བསྟེན་པའི་
བསམ་པས་བྱིན་ལེན་བྱ་སྟེ། ཐུན་རུང་འཚོ་བཅང་གསུམ་སྦྱིན་པོ་དང་ཡུལ་གཉིས་ཀ་
འགྲེང་བའི་ལག་པ་གཡོན་དུ་བཞག་ཅིང་གཡས་ཀྱིས་བཀབ་སྟེ། དགོངས་གསོལ།
བདག་མིང་འདི་ཞེས་བགྱི་བའི་ཐུན་ཚོད་དུ་རུང་བའི་སྨན་འདི་བདག་དང་ཚངས་པ་
མཚུངས་པར་སྤྱོད་པ་རྣམས་ཀྱི་བགྱི་བར་ཐུན་ཚོད་དུ་རུང་བར་བྱིན་གྱིས་བརླབ་བོ། །
ལན་གསུམ་དང་ཐབས་ལེགས་བྱ་བས་མཚོན་ནས། གཞན་གཉིས་ལའང་འདོན་པ་
འི་
བསྒྱུར་ཏེ། བྱིན་གྱིས་བརླབས་པའི་སྔགས་བརྗོད་དེ་བསྟེན་ནོ། །སྨན་བཞག་པའི་
གནས་སུ་རུང་ཁ་ང་བགྱི་ཞིང་། དེ་ལ་བྱིན་གྱིས་བརླབས་པའི་ཚུལ་ལ་བཏེག་པའི་
མམཐའ་ལས་བྱུང་བ། སེམས་བར་
སྡུག པའི་མཐའ་
ལས་བ་བྱུང་བྱུང་བ
བ།། ལས་ཀྱི་མཐའ་ལས་
བྱུང་བ། འཕྲལ་ལས་བྱུང་བའི་གནས་བཞིར་དབྱེའོ། །
གསུམ་པ་གནས་མལ་གྱི་གཞི་ནི། གང་དུ་གཞི་མི་བརྟན་ཅིང་སྲོག་ཆགས་

246
 སྟག་ལུང་སྡོམ་གསུམ་རྒྱས་པ་
དུ་མ་ཡོད་པ་ལ་སོགས་པའི་རྐྱེན་དང་བྲལ་བར་གཙུག་ལག་ཁང་བགྱི་བའི་སྔོན་དུ་
དགེ་འདུན་ལ་གསོལ་ཏེ། དེའ མ་བསྐོསས་པས་ལེགས་པར་བརྟགས་ནས་བར་ཆད་
དུ་
འགྱུར་བ་མེད་པར་ཤེས་ན་དགེ་སློང་རྣམས་ཀྱིས་བགཙུག་ལག་ཁང་ལྔ་བརྩེགས། དྲི་
གཙང་ཁང་བདུན་བརྩེགས། སྒོ་ཁང་གི་སྟེང་གི་བསིལ་ཁང་ཡང་བདུན་བརྩེགས།
དེ་དག་ཏུ་འང་སྤོང་ས་དང་། མཛོད་དང་། ཟས་ཀྱི་ཁང་
ར་པ་དང་། བཀད་ས་དང་།
སྲོ་ཁང་དང་། མེ་ཁང་དང་། ཆུའི་ཁང་པ་དང་། སྨན་དང་ལྕི་བའི་ཁང་པ་དང་།
གང་ཟག་གི་གཙུག་ལག་ཁང་དང་། སྤོང་བའི་ཁང་པ་དག་བྱའོ། །དེར་ཐུབ་པ་
སྲས་བཅས་ཀྱི་སྐུ་གཟུགས་དང་གླེགས་ ས་བམ་དང་ང་། མཆོད་རྟེན་དག་བསྟི་སྟང་དང་
བཅས་ཏེ་བཞེངས་ཤིང་། མདོ་རྩ་བ་ལས་གསལ་བར་འབྱུང་བ་ལྟར་རི་མོར་བྲི་འོས་
པ༑ སྐྱེས་པ་རབས་ཀྱི་རྒྱུད་སོགས་དང་། ཐར་འཁོར་དང་སྲིད་འཁོར་དག་ཀྱང་སོ་
སོར་མ་འཁྲུལ་བར་བྲི་སྟེ། དེ་དང་དེ་དག་མཐོང་བ་ན་འཁོར་བའི་སྡུག་བསྔལ་ལ་སྐྱོ་
བ་དང་། ཐར་པ་མཆོག་ལ་རབ་ཏུ་དང་བའི་དྲན་པ་སྔར་མེད་སྐྲུན་ཅིང་། ཡོད་པ་
གོང་འཕེལ་དང་། གཏན་མི་ཉམས་པར་འགྱུར་བ་སོགས་དགོས་པ་ཆེར་ཡོད་ལ།
བསོད་ནམས་བྱ་བའི་གཞི་བདུན་གྱི་ནང་ནས་གཙུག་ལག་ཁང་སྒྲུབ་པ་ཉིད་ཁྱད་པར་
དུ་འཕགས་པར་བཤད་དོ། །
ཞར་བྱུང་ཉམས་ན་ཕྱིར་བཅོས་པའི་རྣམ་བཞག་ཟུར་ཙམ་བཀོད་པ་ནི། སྤྱིར་
ཕམ་པ་འཆབ་བཅས་གསོ་པར་མི་རུང་འཆབ་མེད་ད་བསླབ་བྱིན་གྱིས་བཅོས་པར་
ང་ལ། 
བཤད་དེ། ཕམ་པར་འཆབ་པའི་སེམས་སྐད་ཅིག་གཅིག་མ་སྐྱེས་ན། དགེ་འདུན་
ལ་ཇི་སྲིད་འཚོའི་བར་བསླབ་པ་ནོད་པར་གསོལ་བ་བགྱིས་ཏེ། བརྗོད་པ་གཅིག་གི

247
སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་
ལས་ཀྱིས་སྦྱིན་ནོ། །དེ་ཡང་བཅབ་པའི་སེམས་མ་སྐྱེས་ན་མཐའ་ལས་ལྡང་བར་
འགྱུར། ཞེས་གསུངས་པས་སོ། །ལྷག་མའི་ལྟུང་བ་བྱུང་ན་སྤོ་མགུ་སྤྱོད་པ་སྔོན་དུ་
འགྲོ་བས་ཉི་ཤུའི་ཚོགས་ཀྱི་དགེ་འདུན་གྱི་དྲུང་དུ་བཤགས་ཏེ། ལྷག་མའི་ལྟུང་བ
རྣམས་ལ་སྙིང་བརྩེ་བའི་ཕྱིར་སྤོ་བ་དང་། གཞི་ནས་སྤོ་བ་དང་། གཞི་ནས་བསླང་
བ་དང་། མགུ་བར་བྱ་བ་དང་། གཞི་ནས་མགུ་བར་བྱ་བ་དང་། གཞི་ནས་བསླང་
བའི་མགུ་བར་བྱ་བ་བྱིན་ལ་དབྱུང་བར་བྱའོ། །ཞེས་གསུངས་སོ། །སྤང་ལྟུང་ལ་
ལྟུང་བ་སྐྱེད་བྱེད་ཀྱི་དངོས་པོ་སྤངས་ཏེ་ཞག་གཅིག་ལོན་པ་དང་བཤགས་དགོས་
ཏེ། རྫས་དེ་སྤངས་པ་དང་སྤངས་པ་དེ་དང་ཞག་གཅིག་བྲལ་བར་བྱས་པ་དེ་གཉིས་
སྔོན་དུ་བཏང་སྟེ་བཤགས་ན་ལྡང་བར་འགྱུར་རོ། །ཞེས་གསུངས་སོ། །སོར་
བཤགས་ཀུན་རའི་ཕྱི་རོལ་ནས་སྨྲེ་སྔགས་དང་བཅས་ཏེ། བདག་ལ་སྨད་པའི་གནས་
མི་རིགས་པ་སོ་སོར་བཤགས་པར་བྱ་བ་བྱུང་གིས་ཆོས་དེ་སོ་སོར་བཤགས་སོ་ཞེས་
པས་འཆག་གོ། །ལྟུང་བྱེད་འབའ་ཞིག་པ་དང་། ཉེས་བྱས་ཀྱི་སྡེར་གཏོགས་པ་དག
ནི། བཤགས་ཡུལ་དོན་གོ་བ་གཅིག་གི་མདུན་དུ་ལྟུང་བ་གང་བྱུང་བའི་སྡེ་ཚན་དང་
དེ་ལསཔས་བྱུང་བ་སྨོས་ཏེ་བཤགས་པས་འདག་གོ། །རྩོད་པ་ཕྱིར་བཅོས་ནི་ལས་བྱེ་
བ༑ འཁོར་ལོ་བྱེ་བ་གཉིས་ཀྱི་དང་པོ་ནི། མདོར་ཆོས་མ་ཡིན་པ་སྨྲ་བ་དག་གིས་
ལས་ཐ་དད་པར་བྱས་ན་དེ་བྱེ་བ་ཡིན་ནོ། །ཞེས་པ་ལྟ་བུ་སྟེ། གནས་སྒྲ་མི་སྙན་མ་
གཏོགས་པའི་གླིང་གསུམ་དུ། དུས་འཁོར་ལོའི་དབྱེན་བྱུང་བ་ནས་བསྟན་པ་ཇི་སྲིད་
གནས་ཀྱི་བར་འབྱུང་བའོ། །གཉིས་པ་ནི་མཛོད་ལས། དགེ་སློང་ལྟ་སྤྱོད་ཚུལ་ལྡན་
པས། །འབྱེད་དོ་གཞན་དུའོ་བྱིས་པ་རྣམས། །སྟོན་དང་ལམ་གཞན་ལ་བཟོད་པ། །

248
 སྟག་ལུང་སྡོམ་གསུམ་རྒྱས་པ་
བྱེ་བའོ་དེ་ནི་མི་གནས་སོ། །དེ་ནི་འཁོར་ལོའི་དབྱེན་དུ་འདོད། །ཅེས་པ་ལྟ་བུ་
སྟེ། གནས་དུས་ནི། དང་པོ་མཐའ་སྐྱོན་ཟུང་གཅིག་གི། ། སྔ་རོལ་ཐུབ་པ་ནོངས་པ་
དང་། །མཚམས་མ་བཅད་པ་དག་ཏུ་ཡང་། །འཁོར་ལོའི་དབྱེན་ནི་མི་འབྱུང་ངོ༌། །
ཞེས་པ་ལས་གཞན་པའི་གན
ནས་དུས་སོ། ཕྱི་མ་
ད་ལྟ་ང་མི་འབྱུང་བའི་ཕྱིར་མ་སྨོས་
ལ༑ སྔ་མ་ནི་བཟོད་པར་བྱ་བ་གསོལ་བཞིའི་ལས་དང་། དེའི་འོག་ཏུ་མཐུན་པའི་
སྦྱིན་པ་གསོལ་བཞིའི་ལས་དང་། དེའི་འོག་ཏུ་མཐུན་པའི་གསོ་སྦྱོང་གསོལ་བཞིའི་
པས་སྦྱིན་ནས། །དེ་ནས་མཐུན་པའི་གསོ་སྦྱོང་དངོས་བྱས་ཏེ། ཕྱོགས་གཉིས་པོ་
ལྷན་ཅིག་ཏུ་འདུས་ནས་གསོ་སྦྱོང་བྱའོ། །ཆོས་མ་ཡིན་པར་སྨྲ་བ་དེ་ལ་སྡིགས་སྨད་
བསྐྱེད་ཕྱིར་འགྱོད་གསོ་དགག་བཞག་པ་སོགས་ནན་ཏུར་གྱིས་བཅོས་ཤིང་། དགེ་
འདུན་བྱེ་བ་གོང་དུ་བསྟན་པའི་ཚུལ་གྱིས་བསྡུམ་ལ། མ་ནུས་ན་གཟུ་བོ་རྩོད་པ་ཞི
བྱེད་དུ་བསྐོ་བ་དང༌། དེས་མ་ནུས་ན་དགེ་འདུན་དང་། དེས་ཀྱང་མ་ནུས་ན་དགེ་
འདུན་མཚན་ཉིད་པ་གཞན་ལ་རྩོད་པ་ཕུལ་ཏེ་ཞི་བར་བྱེད་དུ་གཞུག་པར་བཤད་ཅིང་
རྒྱས་པར་སོ་སོར་ཐར་པ་ནས། མངོན་སུམ་དྲན་པ་མ་མྱོས་དང་། །དེ་བཞིན་གང་
མང་ངོ་བོ་ཉིད། །རྩྭ་རྣམས་བཀྲམ་པ་ལྟ་བུ་དང་། ། ཁས་བླངས་པར་ཡང་བྱ་
བའོ། །ཞེས་རྩོད་པ་ཉེ་བར་ཞི་བར་བྱེད་པའི་ཆོས་བདུན་གྱི་ཚུལ་བཤད་པར་རྒྱ་བོད་ཀྱི་
གཞུང་གིས་གསལ་བར་བྱས་པ་ལས་ཤེས་སོ། །དགེ་སློང་མ་ལ་དགེ་ཚུལ་གྱི་
རགས་སྡོམ་བཅུའི་སྟེང་དུ་གཅིག་པུ་ལམ་འགྲོ། ཆུ་བརྒལ། སྐྱེས་པར་རེག །
སྐྱེས་པ་ལ་འདུག །སྤྱན་བྱེད། ཁ་ན་མ་ཐོ་བཅབ་པ་སྟེ་རྩ་བའི་ཆོས་དྲུག །གསེར
ལ་བཟུང་། འདོམས་སྤུ་བྲེག །ས་རྐོ། རྩྭ་གཅོད། བྱིན་ལེན་མ་བྱས་པར་

སོ་སོར་ཐར་པའི་འདུལ་བ་རྣམ་པར་ཕྱེ་བའི་སྐབས་249
ཟ༑ གསོག་འཇོག་སྟེ་རྗེས་མཐུན་གྱི་ཆོས་དྲུག་སྟེ་བཅུ་གཉིས། དགེ་སློང་མ་ལ་
ཕམ་པ་བརྒྱད། ལྷག་མ་ཉི་ཤུ། སྤང་ལྟུང་སོ་གསུམ། ལྟུང་བྱེད་བརྒྱ་བརྒྱད་ཅུ།
སོར་བཤགས་བཅུ་གཉིས། ཉེས་བྱས་བརྒྱ་བཅུ་གཉིས་རྣམས་ཏེ། རྒྱས་པར་གཞན་
དུ་འབྱུང་ངོ༌། །
དེ་ལྟར་རྒྱ་ཆེར་བཤད་པ་དེ་དག་གི་མཇུག་བསྡུ་བར་བྱ་བ་ཡང་། རྗེ་བཙུན་
སྟག་ལུང་ཐང་པ་ཞེས་སྙན་གྲགས་ཀྱི་བ་དན་སྲིད་པ་གསུམ་དུ་བརྐྱངས་པ་དེ་ཉིད་ཀྱི་
ཐུགས་དམ་སྙན་རྒྱུད་ཡིད་བཞིན་ནོར་བུའི་སྐོར་དུ་གྲགས་པ་ལས། དབང་བཞིའི་
ལམ་ཐམས་ཅད་དང་འབྲེལ་བ་དམ་ཚིག་གི་སྐོར་ལས་སྡོམ་པ་གསུམ་གྱི་སྤང་བླང་
གི་རྣམ་གཞག་རྒྱས་པར་འཆད་པའི་ས་བོན་རྡོ་རྗེའི་གསུང་ཆེས་བརླིང་བར་བཞུགས་
པ་ལ་བརྒྱུད་པ་རིན་པོ་ཆེ་འདི་ཉིད། ཕྱི་རུ་ཉན་ཐོས་སྤྱོད་པ་སྐྱོང་། །ནང་དུ་འདུས་
པའི་དོན་ལ་དགའ། །ཞེས་དང་། དུས་འཁོར་ལས། གདུག་པ་སྡིག་པར་བྱེད་པའི་
མཆོག །གང་གི་ངུར་སྨིག་མཐོང་བ་ཡིས། ། ལྷ་མིན་ས་ཡི་འོག་ཏུ་འགྲོ། །ཞེས་
བསྔགས་པ་ལྟར། དགེ་སློང་རྡོ་རྗེ་འཛིན་པ་ཉིད་སྒྲུབ་རྟེན་གྱི་གཙོ་བོར་བཞེད་པའི་
དབང་ལས་གལ་ཆེ་བར་བསམས་ཏེ། ཚེགས་ལ་མ་བརྩིས་པར་ལུང་སྡེ་བཞིའི་ལུང་
ནོད་ཀྱི་སྐབས་ཚིག་དོན་གྱི་ཆ་ཤས་ཕྲ་མོ་ཡིད་ལ་གནས་པ་དང༌། རྒྱ་འགྲེལ་རྣམ་
པར་དག་པ་དུ་མ། བོད་ཀྱི་སྤྱི་དོན་དང་འགྲེལ་ཊིཀ་བསླབ་བྱ་ཁུངས་ཐུབ་པ་དུ་མ་ལ་
ཡང་ཅུང་ཟད་བལྟས་ཏེ། དུས་ཀྱི་སྐལ་བའི་ཚིག་ཟོར་ཡང་བ་གཙོ་བོར་བཏོན་
ཅིང་། སྤང་བླང་གི་ཆ་ལ་མེད་དུ་མི་རུང་བ་དག་གོ་བདེ་བར་བཀྲལ་ཏེ། སོ་སོར་
ཐར་པའི་འདུལ་བ་རྣམ་པར་ཕྱེ་བའི་སྐབས་སོ།། །།

250
 སྟག་ལུང་སྡོམ་གསུམ་རྒྱས་པ་
༈ སྤྱི་དོན་གཉིས་པ་བྱང་ཆུབ་སེམས་དཔའི་འདུལ་བ་བཤད་པ་ལ་གསུམ།
ལེན་པའི་ཆོ་ག །ཇི་ལྟར་བསྲུང་ཚུལ། ཕྱིར་བཅོས་སོ། །དང་པོ་ལ་ཡང་གསུམ།
འཕགས་པ་འཇམ་དཔལ་གྱིས་སློབ་དཔོན་ཀླུ་སྒྲུབ་རྗེས་སུ་བཟུང་སྟེ། ཞི་བ་ལྷ་ནས་
མར་ལ་བརྒྱུད་པ་ཟབ་མོ་ལྟ་བརྒྱུད་ཀྱི་ལུགས་དང་། རྗེ་བཙུན་བྱམས་པས་སློབ་དཔོན་
ཐོགས་མེད་རྗེས་སུ་བཟུང་བ་ནས་ཇོ་བོ་གསེར་གླིང་པ་ནས་མར་ལ་བརྒྱུད་པ་རྒྱ་ཆེན་
སྤྱོད་གཞུང་གི་ལུགས་དང་། སྤང་སྐོང་ཕྱག་བརྒྱ་པའི་མདོ་ལས་གསུངས་ཤིང་སློབ་
དཔོན་ཀླུ་སྒྲུབ་དང་ཇོ་བོ་རྗེས་ཕྱག་ལེན་དུ་མཛད་པའི་དོན་དམ་བྱང་ཆུབ་མཆོག་ཏུ་
སེམས་བསྐྱེད་པའི་ཆོ་གའོ། །
དང་པོ་ནི། སློབ་དཔོན་བཅོམ་ལྡན་འདས་སུ་མོས་པ་ལ་ཕྱག་དང་ཡོན་
ཕུལ། དུས་གསུམ་གྱི་སངས་རྒྱས་ཐམས་ཅད་ཀྱི་བགྲོད་གཅིག་གི་ལམ་མཐར་ཐུག་
པ་བྱང་ཆུབ་ཀྱི་མཆོག་ཏུ་སེམས་བསྐྱེད་པ་བསྩལ་དུ་གསོལ། ཞེས་གསོལ་བ་གདབ་
པ་དང་། སངས་རྒྱས་སྐུ་གསུམ་གྱི་བདག་ཉིད། ཆོས་ཐེག་ཆེན་གྱི་ལུང་
རྟོགས། དགེ་འདུན་བྱང་སེམས་འཕགས་པའི་ཚོགས་ལ། དུས་བྱང་ཆུབ་སྙིང་པོ་
ལ་མཆིས་ཀྱི་བར་དུ། སེམས་ཅན་རྣམས་སྡུག་བསྔལ་ལས་སྒྲོལ་འདོད་ཀྱི་ཀུན་སློང་
གིས་ཞེ་ཐག་པ་ནས་སྐྱབས་སུ་འགྲོ་བ་རྟེན་ཁྱད་པར་ཅན་ལ་སྐྱབས་སུ་འགྲོ་བ་དང་།
མདུན་གྱི་ནམ་མཁར་སྟོན་པ་བཅོམ་ལྡན་འདས་ལ་བྱང་སེམས་གྲངས་མེད་པས་
བསྐོར་བའི་དྲུང་དུ་ལུས་ཞིང་རྒྱ་མཚོའི་རྡུལ་སྙེད་དུ་སྤྲུལ་ནས་ཕྱག་འཚལ་བ་དང་།
དངོས་འབྱོར་ཡིད་སྤྲུལ་སྔགས་རྒྱ་ཏིང་ངེ་འཛིན་ལས་བྱུང་བའི་མཆོད་སྤྲིན་མཁའ་
ཁྱབ་ཀྱིས་མཆོད་པ་དང་། བབཅས་རང་གི་ཁ་ན་མ་ཐོ་བ་བགྱིས་བགྱིད་སྩལ་ཡི་རང་

བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་251
དང་བཅས་པ་རྣམས་བཤགས་པ་དང་། འདས་མ་འོངས་ད་ལྟའི་རྒྱལ་བ་སྲས་
བཅས་ཀྱི་སྐུ་གསུང་ཐུགས་ཀྱི་མཛད་པ་ལ་རྗེས་སུ་ཡི་རང་བ་དང་། ཞིང་ལ་ལར་
ཆོས་དཀོན་མཆོག་བཙུན་པར་བྱ་བ་དང་། གསོལ་བ་འདེབས་པའི་བསོད་ནམས་
རྫོགས་སླད་ཆོས་མི་གསུང་བའི་འདྲེན་པ་དུ་མ་བཞུགས་པ་ལ་ཆོས་འཁོར་བསྐོར་བར་
བསྐུལ་བ་དང་། རྟག་འཛིན་ཅན་གྱི་བློ་ལྡོག་པ་སོགས་ཀྱི་དགོས་པའི་ཕྱིར་མཆོག་
སྤྲུལ་རྣམས་མྱ་ངན་ལས་འདའ་བར་སྟོན་པས། དེ་དག་ལ་མི་འདའ་བར་གསོལ་བ་
དང་། གོང་དུ་ཡན་ལག་དྲུག་པོ་བགྱིས་པ་སོགས་ཀྱི་དགེ་རྩ་ཐམས་ཅད་མཁའ་
མཉམ་གྱི་སེམས་ཅན་བྱང་ཆེན་ལ་དགོད་ཕྱིར་བསྔོ་བས་རྒྱས་གདབ་པ་སྟེ། ཡན་
ལག་བདུན་པ་ཚུལ་བཞིན་དུ་བྱ་བ་སྐྱབས་འགྲོ་ཁྱད་པར་ཅན་བྱ་བ་སྟེ། སྦྱོར་བ་དེ་
དག་སྔོན་དུ་སོང་ནས། དངོས་གཞི། ཏིང་རྒྱལ་ལས། ཇི་ལྟར་ནམ་མཁའ་དྭངས་
པར་ཟླ་ཤར་བ། །དེ་ཡི་གཟུགས་བརྙན་དྭངས་པའི་མཚོར་སྣང་སྟེ། །ཟླ་བ་ཆུ་ཡི་
དབུས་སུ་ཕྱིན་པ་མེད། །ཆོས་རྣམས་ཐམས་ཅད་དེ་འདྲར་ཤེས་པར་བགྱི། །ཞེས་པ་
ལྟར། ཀུན་རྫོབ་འཁྲུལ་ངོར་བདག་གཞན་དང་བདེ་སྡུག་སོགས་སྣ་ཚོགས་པར་སྣང་
ཡང་། དོན་དམ་པར་ཆོས་ཀུན་བདག་མེད་སྤྲོས་པས་དབེན་པར་མ་ཤེས་པར་བདེན་
འཛིན་གྱིས་འཁོར་བར་སྡུག་བསྔལ་བའི་མ་རྣམས་ལ། དབྱེ་བ། དམིགས་ཡུལ།
རྣམ་པ། སྒོམ་ཐབས། འབྱོངས་ཚད། ཡོན་ཏན་ཏེ། ས་བཅད་དྲུག་དྲུག་གིས་
བསྟན་པའི་བྱམས་སྙིང་རྗེ་རྨད་བྱུང་གི་མཐུས་སྡུག་བསྔལ་ལས་གྲོལ་ཞིང་བདེ་བ་ལ་
འཁོད་པར་འདོད་པའི་དོན་དུ་བདག་གིས་བྱང་ཆུབ་ཀྱི་མཆོག་ཏུ་སེམས་བསྐྱེད་ནས།
དེའི་བསླབ་བྱ་ལ་ཡང་སྔོན་གྱི་རྒྱལ་སྲས་རྣམས་བཞིན་ལེགས་པར་བསླབ་བོ་སྙམ་

252
 སྟག་ལུང་སྡོམ་གསུམ་རྒྱས་པ་
པཔས་དཀོན་མཆོག་ལ་དད་པ། སངས་རྒྱས་ལ་ཐོབ་འདོད། སེམས་ཅན་ལ་སྙིང་རྗེ་
ཇི་
སྟེ་ཆེན་པོ་གསུམ་དང་ལྡན་པས་དགོངས་གསོལ་སྔོན་འགྲོས། ཇི་ལྟར་སྔོན་གྱི་བདེ་
གཤེགས་ཀྱིས། །སོགས་སྤྱོད་འཇུག་ནས་གསུངས་པའི་ཚིག་བཅད་ཀྱིས་སེམས་
བསྐྱེད་སྡོམ་པ་སྟབས་ཅིག་ཏུ་ནོད་ནས། མཇུག་ཏུ་རང་དགའ་བ་བསྒོམ་པ། གཞན་
དགའ་བ་བསྒོམ་པ། བསླབ་བྱ་ལ་སློབ་པར་ཁས་འཆེ་བ། དགེ་བ་བྱང་ཆུབ་ཏུ་བསྔོ་
བ་རྣམས་བྱ་སྟེ། རྒྱས་པར་གཞན་དུ་ཡོད་པ་ལྟར་རོ།
གཉིས་པ་ནི། འཁོར་བའི་གནས་མཐོ་དམན་ཐམས་ཅད་གནས་སྐབས་སུ་
བདེ་སྡུག་ཅི་སྣང་ཡང་། དོན་སྡུག་བསྔལ་གསུམ་གྱི་འཁོར་ལོ་ལས་མ་འདས་པར་
ཤེས་པས་སྲིད་བདེ་ལས་ངེས་འབྱུང་གི་བློ་བསྐྱེད། མཚན་ཉིད་དང་ལྡན་པའི་སློབ་
དཔོན་ལ་མེ་ཏོག་ཕུལ་ནས་གསོལ་བ་གདབ། མདུན་གྱི་ནམ་མཁར་ཞིང་རྒྱན་བཀོད་
ཕུན་སུམ་ཚོགས་པར་སངས་རྒྱས་ཤཱཀྱའི་དབང་པོ་ལ་ཕྱོགས་བཅུའི་རྒྱལ་བ་སྲས་
བཅས་ཀྱིས་བསྐོར་བའི་དྲུང་དུ། ཕ་མར་ངེས་པའི་སེམས་ཅན་ཐམས་ཅད་འཁོར་
འི་སྡུག་བསྔལ་ལས་གྲོལ་བ་ལ་སངས་རྒྱས་ཐོབ་དགོས། དེ་ཐོབ་པ་དཀོན་མཆོག་
ལ་རག་ལས་པས། དེས་ན་བདག་སེམས་ཅན་གྱི་དོན་དུ་སངས་རྒྱས་ཐོབ་པ་དཀོན་
མཆོག་གསུམ་པོ་མཁྱེན་སྙམ་པས་ཐེག་ཆེན་ཐུན་མོང་མ་ཡིན་པའི་སྐྱབས་འགྲོ་བྱ།
ཕྱག་འཚལ། མཆོད་པ་འབུལ་བ། སྡིག་པ་བཤགས་པ། དགེ་བ་ལ་རྗེས་སུ་ཡི་
རང་བ། ཆོས་འཁོར་བསྐོར་ཞིང་མྱ་ངན་ལས་མི་འདའ་བར་གསོལ་བ་གདབ་པ།
དགེ་རྩ་བྱང་ཆུབ་ཏུ་བསྔོ་བ་སྟེ། ཡན་ལག་བདུན་གྱི་སྒོ་ནས་ཚོགས་བསགས་པ་དང་
བཅས་པའི་སྔོན་འགྲོ་གྲུབ་ནས། དངོས་གཞི་ནི། ཆོས་ཐམས་ཅད་བདེན་མེད་སྒྱུམ་

253
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
ལྟ་བུ་ཡིན་པ་ལ་དེར་མ་ཤེས་པས་བདེན་སྣང་དུ་འཁྲུལ་ཏེ། དུག་གསུམ་གྱིས་ཀུན་
ནས་བསྐྱེད་པའི་ལས་ཀྱིས་ཁམས་གསུམ་རིགས་དྲུག་གི་སྤྱོད་ཡུལ་དུ་འཁྱམས་པའི་
སེམས་ཅན་མཐའ་མེད་པ་འདི་རྣམས། སྐྱེ་བ་གཏན་གྱི་མ་ཡིན་པར་ཤེས་པའི་བྱམས་
པ་དང་། དེ་དག་སྡུག་བསྔལ་གྱི་རྒྱ་མཚོ་ལས་ཐོན་དུས་མེད་པ་ལ་དམིགས་པའི་
སྙིང་རྗེ་དྲག་པོས་ཀུན་ནས་བསླངས་ཏེ། མཐའ་མེད་སེམས་ཅན་དེ་རྣམས་བདེ་བ་
དང་ལྡན། སྡུག་བསྔལ་དང་བྲལ། མྱུར་དུ་རྫོགས་པའི་སངས་རྒྱས་ཀྱི་གོ་འཕང་
ཐོབ་པའི་ཆེད་དུ་བདག་གིས་སངས་རྒྱས་ཀྱི་རྒྱུའི་གཙོ་བོ་བྱང་ཆུབ་ཆེན་པོར་སེམས་
བསྐྱེད་སྙམ་པས། བླང་བའི་ཚིག་གཞུང་ལྟར་ལན་གསུམ་བརྗོད་པས་སྨོན་པའི་
བདག་ཉིད་ཀྱི་སེམས་བསྐྱེད། འཇུག་པའི་སེམས་བསྐྱེད་ནི་ཕན་ཡོན་གྱི་སྤྲོ་བ་བསྐྱེད་
ནས་སེམས་བསྐྱེད་སྩོལ་བར་གསོལ་བ་གདབ། སྙིང་སྟོབས་དང་ཤེས་རབ་དང་
འདུན་པ་ལ་བརྟག །མཆོད་པ་སྔོན་དུ་འགྲོ་བས་མྱུར་དུ་སྦྱིན་པར་གསོལ་བ་གདབ།
བར་ཆད་དྲི། བསླབ་པའི་གནས་གོ་བར་བྱས་ནས་སྤྲོ་བ་བསྐྱེད་པ་རྣམས་སྔོན་དུ་སོང་
བས། མེད་བཞིན་སྣང་བ་ལ་བདེན་པར་བཟུང་བས་སྡུག་བསྔལ་མཐའ་མེད་པར་
མྱོང་བའི་ཕ་མ་ལན་གྲངས་དཔག་མེད་བྱས་པའི་སེམས་ཅན་རྣམས་སངས་རྒྱས་ཐོབ་
པར་བྱ། དེའི་སླད་དུ་བྱང་ཆུབ་སེམས་དཔའི་སྡོམ་པ་བདག་གིས་བླང་། བྱང་ཆུབ་
མ་ཐོབ་ཀྱི་བར་དུ་རྐྱེན་ཅིས་ཀྱང་མི་འཕྲོག་པར་བསྲུང་སྙམ་པས། འདུ་ཤེས་གསུམ་
དང་མ་བྲལ་བས་དྲིས་ལན་གྱི་ཚིག་ལན་གསུམ་གྱིས་འབོགས། རྗེས་སུ་ཕྱོགས་
བཅུའི་སངས་རྒྱས་བྱང་སེམས་ལ་མཁྱེན་པར་གསོལ། སེམས་བསྐྱེད་པའི་ཕན་
ཡོན་རྨད་དུ་བྱུང་བ་དག་བཤད། སྣོད་དུ་མ་གྱུར་པ་ལ་གསང་བར་གདམས། སྨོན་

254
 སྟག་ལུང་སྡོམ་གསུམ་རྒྱས་པ་
འཇུག་གཉི་གའི་བསླབ་བྱ་རྒྱས་པར་བཤད། གཏང་རག་གི་མཆོད་པ་དགྱེས་པར་
འབུལ་ལོ། །འདི་ཡང་རྒྱས་པར་བདག་གི་དཔལ་ལྡན་བླ་མ་དམ་པའི་ཞལ་སྔ་ནས་
བསྩལ་བའི་ཆོ་ག་ཕན་བདེའི་དཔག་བསམ་ལྟར་རོ། །
གསུམ་པ་ལ། གཞན་དག་གི་ལོག་པར་རྟོག་པ་ནི། ཇོ་བོའི་གཞུང་དང་
སྔགས་ཀྱི་དབང་བསྐུར་གྱི་སྐབས་ཟླ་བ་རྡོ་རྗེ་ལ་བརྟེན་ནས་ཀུན་དོན་དབྱེར་མེད་བདེ་
ཀྱི
ཆེན་རྡོ་རྗེའི་སེམས་བསྐྱེད་ཆོ་གས་འབོགས་པ་བྱང་བར་འདོན་བཞིན་པ་དེས་ཀྱང་
གསལ་ལ། ཆོ་ག་ནི། ཡུལ་གྱི་དྲུང་དུ་ཕྱག་དང་མེ་ཏོག་ཕུལ་ཞིང་དགོངས་གསོལ་
སྔོན་དུ་འགྲོ་བས་བགྱིས་དང་བགྱིད་སྩལ་ཡི་རང་གི་སྡིག་པ་བཤགས་པ་དང༌།
འཁོར་འདས་ལམ་གསུམ་གྱི་དགེ་བ་ལ་རྗེས་སུ་ཡི་རང་བ་དང་། ཐུན་མོང་མ་ཡིན་
པའི་དཀོན་མཆོག་གསུམ་ལ་སྐྱབས་སུ་འགྲོ་བ་དང་། ལུས་འབུལ་བ་དང་། འགྲོ་
བ་སྒྲོལ་བའི་དེད་དཔོན་དུ་དམ་བཅའ་བ་སྔོན་དུ་སོང་ནས། དངོས་གཞི་ཇི་ལྟར་སྔོན་
གྱི་སངས་རྒྱས་དང་། བྱང་སེམས་རྣམས་ལྟར་བདག་གིས་ཀྱང་དུས་འདི་ནས་
བཟུང་སྟེ་བྱང་ཆུབ་ཀྱི་སྙིང་པོ་ལ་མཆིས་ཀྱི་བར་དུ། དངོས་པོ་ཐམས་ཅད་དང་བྲལ་
བ༑ ཕུང་པོ་དང་ཁམས་དང་སྐྱེ་མཆེད་དང་གཟུང་བ་དང་འཛིན་པ་རྣམ་པར་སྤངས་
པ་ཆོས་བདག་མེད་པ་མཉམ་པ་ཉིད་ཀྱི་རང་གི་སེམས་གདོད་ནས་མ་སྐྱེས་པ། སྟོང་
པ་ཉིད་ཀྱི་ངོ་བོ་ཉིད་ཀྱིས་བྱང་ཆུབ་མཆོག་ཏུ་སེམས་བསྐྱེད་པར་བགྱིའོ། །གསུམ་
གྱིས་སེམས་བསྐྱེད་བླང་། མཇུག་ཏུ་སངས་རྒྱས་ནས་ཆོས་འཁོར་བསྐོར་བ་དང
ཚོགས་སྡུད་པར་དམ་བཅའ། སེམས་བསྐྱེད་པ་གཙོ་བོར་གྱུར་པའི་དགེ་རྩ་བྱང་ཆུབ་
ཏུ་བསྔོ། ཐེག་ཆེན་ལ་ཞུགས་ཤིང་ས་ཆེན་པོ་ལ་གནས་པའི་བྱང་ཆུབ་སེམས་དཔའ་

255
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
རྣམས་ཀྱི་རྗེས་སུ་མཐུན་པར་རྗེས་ཐོབ་ཏུའང་སྦྱིན་སོགས་ཕར་ཕྱིན་དྲུག་ལ་ཚུལ་
བཞིན་དུ་བསླབ་པར་ཁས་བླང་། བདག་ཉིད་སེམས་ཅན་ཐམས་ཅད་ཀྱི་རྟེན་
དང༌། གླིང་དང་། དཔུང་གཉེན་དུ་སྨོན་ལམ་གདབ་པ་རྣམས་བྱ་སྟེ། རྒྱས་པར་
སློབ་དཔོན་ཀླུའི་ཞ་བས་ཀྱི་གཞུང་ང་ལྟར་རོ།
སྤྱིར་བྱང་སྡོམ་གྱི་ངོ་བོ་ནི། སེམས་ཅན་གྱི་དོན་དུ་སངས་རྒྱས་ཐོབ་པར་
འདོད་པའི་བློ་སྟེ། མངོན་རྟོགས་རྒྱན་ལས། སེམས་བསྐྱེད་པ་ནི་གཞན་དོན་
ཕྱིར། ། ཡང་དག་རྫོགས་པའི་བྱང་ཆུབ་འདོད། །ཅེས་གསུངས། དབྱེ་བ་ལ།
དཔེའི་སྒོ་ནས་ཉི་ཤུ་རྩ་གཉིས་ཏེ། དེ་ཉིད་ལས། དེ་ཡང་ས་གསེར་ཟླ་བ་མེ། །
གཏེར་དང་རིན་ཆེན་འབྱུང་གནས་མཚོ། །རྡོ་རྗེ་རི་སྨན་བཤེས་གཉེན་དང་། །ཡིད་
བཞིན་ནོར་བུ་ཉི་མ་ཀླུ། །རྒྱལ་པོའི་མཛོད་དང་ལམ་པོ་ཆེ། །གཞོན་པ་བཀོད་མའི་ཆུ་
དང་ནི། །སྒྲ་བརྙན་ཆུ་བོ་སྤྲིན་རྣམས་ཀྱིས། །རྣམ་པ་ཉི་ཤུ་རྩ་གཉིས་སོ། །ཞེས་
གསུངས་སོ། ། ས་མཚམས་ཀྱི་སྒོ་ནས་དབྱེ་བ་ནི་བཞི་སྟེ། མོས་པ་དང་ལྡན་པའི་
སེམས་བསྐྱེད་དང་། ལྷག་པའི་བསམ་པ་དང་ལྡན་པའི་སེམས་བསྐྱེད་དང་། རྣམ་
པར་སྨིན་པའི་སེམས་བསྐྱེད་དང་། སྒྲིབ་པ་སྤངས་པའི་སེམས་བསྐྱེད་དོ། །དེ་ལྟར་
ཡང་། སེམས་བསྐྱེད་དེ་ནི་ས་རྣམས་ལ། །མོས་དང་ལྷག་བསམ་དག་པ་དང་། །
རྣམ་པར་སྨིན་པ་གཞན་དུ་འདོད། །དེ་བཞིན་སྒྲིབ་པ་སྤངས་པའོ། །ཞེས་གསུངས་
སོ། །མཚན་ཉིད་ཀྱི་སྒོ་ནས་དབྱེ་ན་གཉིས་ཏེ། དོན་དམ་བྱང་ཆུབ་ཀྱི་སེམས་དང་།
ཀུན་རྫོབ་བྱང་ཆུབ་ཀྱི་སེམས་སོ། །དེ་ལྟར་ཡང་དགོངས་པ་ངེས་པར་འགྲེལ་བའི་
མདོ་ལས། བྱང་ཆུབ་ཀྱི་སེམས་དེ་ཡང་རྣམ་པ་གཉིས་ཏེ། དོན་དམ་པ་བྱང་ཆུབ་ཀྱི་

256
 སྟག་ལུང་སྡོམ་གསུམ་རྒྱས་པ་
སེམས་དང་། ཀུན་རྫོབ་བྱང་ཆུབ་ཀྱི་སེམས་སོ། །ཞེས་གསུངས་སོ། །
གཉིས་པ་ཇི་ལྟར་བསྲུང་ཚུལ་ལ་གཉིས། སྨོན་པའི་བསླབ་བྱ་དང་། འཇུག་
པའི་བསླབ་བྱའོ། །དང་པོ་ལ། མགོན་པོ་ཟླ་འོད་གཞོན་ནུས། སེམས་ཅན་བློས་མི་
བཏོང་བ་དང་། །སེམས་དཔའི་ཕན་ཡོན་དྲན་བྱ་དང་། །ཚོགས་གཉིས་བསག་པར་
བྱ་བ་དང་། །ཡང་ཡང་བྱང་སེམས་སྦྱང་བ་དང་། །དཀར་ནག་ཆོས་བརྒྱད་བླང་
འི་
དོར་ཏེ། ། ལྔ་པོས་སྨོན་པའི་བསླབ་བྱ་བསྡུས། །ཞེས་གསུངས་པ་ལྟར་འཆད་པའི་
དང་པོ་ནི། མ་དྲོས་པས་ཞུས་པའི་མདོ་ལས། བྱང་ཆུབ་སེམས་དཔའ་ཆོས་གཅིག་
དང་ལྡན་ན། རྣམ་པ་ཐམས་ཅད་ཀྱི་མཆོག་དང་ལྡན་པའི་སངས་རྒྱས་ཀྱི་ཆོས་
རྣམས་ཡོངས་སུ་འཛིན་ཏོ། །ཆོས་གཅིག་པོ་དེ་གང་ཞེ་ན། སེམས་ཅན་བློས་ཡོངས་
སུ་མི་གཏོང་བའི་སེམས་སོ། །ཞེས་དང་། ཕན་བཏགས་ལན་དུ་གནོད་བྱས་ན། །
ཡང་ལན་སྙིང་རྗེ་ཆེན་པོས་གླན། །འཛམ་བུ་གླིང་གི་སྐྱེས་མཆོག་གིས། །ཉེས་པའི་
ལན་ཡང་ལེགས་པས་འདོན། །ཞེས་གསུངས་པ་ལྟར་བསླབ་པ་སྟེ། སེམས་ཅན་
གང་བདག་ལ་མི་རིགས་པར་བྱེད་པ་ལ་སེམས་རྒྱང་བསྲིངས་ཏེ། ཤ་ཚ་བ་མེད་པར་ར་
ཕྱིན་ཆད་ཁྱོད་ལ་ཕན་ཐོགས་པ་དང་། གནོད་པ་བཟློག་ནུས་པ་སོགས་ཀྱི་སྐབས་རྙེད་
ཀྱང་མི་བགྱིད་དོ་སྙམ་དུ་སེམས་ཅན་བློས་སྤོང་བའོ། །སྤྱིར་སེམས་ཅན་ཐམས་ཅད་
བློས་སྤོང་བ་ནི་ཉན་རང་ལས་གཞན་ཁྲ་སྤྱང་སོགས་ལའང་མེད་པས་དེས་ན་སེམས་
ཅན་གཅིག་ཁོ་ན་བློས་བཏང་བས་ཀྱང་ཐུན་ཚོད་ཀྱི་ནང་དུ་གཉེན་པོས་མ་སླེབས་ན་བྱང་
སེམས་འཆོར་བས་སྤང་དགོས་ལ། དེ་ཡང་ཕན་འདོགས་པ་ལ་ཁོང་ཁྲོ་བའི་བློས་
སྤོང་བ་ནི་མི་འབྱུང་མོད་ཀྱི། གནོད་པ་བྱེད་པ་ལས་འབྱུང་བས། བཀོལ་བ་དག་ལ་

257
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
རྟག་ཏུ་བསླབ། །ཅེས་པ་ལྟར་ཤེས་པར་བྱ་སྟེ། བྱང་ཆུབ་སེམས་མི་འཆོར་བའི་
ཐབས་སོ། །གཉིས་པ། སེམས་དེའི་ཕན་ཡོན་དྲན་བྱ་དང་། །ཞེས་པ་ནི་ལམ་སྒྲོན་
ལལས། དེ་ལྟར་སྨོན་པའི་སེམས་དག་ནི། །བསྐྱེད་པའི་ཕན་ཡོན་གང་ཡིན་པ། །དེ་
ནི་སྡོང་པོ་བཀོད་པ་ཡི། །མདོ་ལས་བྱམས་པས་རབ་ཏུ་བཤད། །ཅེས་ཁུངས་སྨོས་
པ་ལྟར། མདོ་དེ་ལས་སེམས་བསྐྱེད་ཀྱི་ཕན་ཡོན་ཉིས་བརྒྱ་དང་སུམ་ཅུ་ཙམ་གྱི་སྒོ་
-ག
ནས་བཤད་པ་ལྟར་རྟག་ཏུ་དྲན་པར་བྱ་ཞིང་ཐ་ནའང་ཐུན་ཚོད་ཀྱི་ནང་དུ་ལན་རེ་དྲན་
པར་བྱ་བ་སྟེ། ངོ་བོ་ཆེན་པོ་ཡང་། ངན་འགྲོ་ལས་ནི་བཟློག་བགྱིད་ཅིང་། །མཐོ་
རིས་ལམ་ནི་རབ་སྟོན་ལ། ། རྒ་ཤི་མེད་པར་འདྲེན་བྱེད་པའི། །བྱང་ཆུབ་སེམས་ལ་
ཕྱག་འཚལ་ལོ། །ཞེས་པ་དང་། གང་ལ་སེམས་ཀྱི་དམ་པ་རིན་ཆེན་ནི། །སྐྱེས་པ་
དེ་ཡི་སྐུ་ལ་ཕྱག་འཚལ་ཞིང་། །སོགས་ཤར་ཤར་གསུངས་པར་གྲགས་པ་ལྟ་བུ་བྱང་
ཀུ
ཆུབ་ཀྱི་སེམས་མི་ཉམས་པའི་ཐབས་སོ། །གསུམ་པ། ཚོགས་གཉིས་བསག་པར་
བྱ་བ་དང་། །ཞེས་པ་ནི་ཚོགས་ཀྱི་གཏམ་ལས། དེ་རིང་བདག་གིས་བསོད་ནམས་
དང་། ། ཡེ་ཤེས་ཚོགས་ནི་གང་བྱ་དང་། །སེམས་ཅན་ཕན་པར་གང་བྱ་ཞེས། །
བྱང་ཆུབ་སེམས་དཔས་རྟག་ཏུ་བསམ། །ཞེས་གསུངས་པ་ལྟར་བསོད་ནམས་ཀྱི་
ཚོགས། ཡི་གེ་འབྲི་མཆོད་སྦྱིན་པ་དང་། །ཉན་དང་ལེན་དང་འཛིན་པ་དང་། །
འཆད་དང་ཁ་ཏོན་བྱེད་པ་དང་། །དེ་སེམས་པ་དང་སྒོམ་པའོ། །ཞེས་པའི་ཆོས་སྤྱོད་
བཅུ་དང་། མཁོ་བ་སྦྱིན་པ་དང་། སྙན་པར་སྨྲ་བ་དང་། དོན་སྤྱོད་པ་དང་། དོན་
དང་མཐུན་པ་སྟེ་བསྡུ་དངོས་བཞི་ལ་སོགས་པས་མཚོན་པ་ཐབས་ཀྱི་ཆ་འདི་དག་ཡིན་
ལ༑ ཡེ་ཤེས་ཀྱི་ཚོགས་ནི་དེ་དག་འཁོར་གསུམ་ཡོངས་དག་ཏུ་ཤེས་པ་ལ་སོགས་པ་

258
 སྟག་ལུང་སྡོམ་གསུམ་རྒྱས་པ་
ཤེས་རབ་ཀྱི་ཆ་འདི་དག་ཡིན་པས། ཐ་ན་བཟླས་ས་པ་ 
རྡོག་མ་གཅིག་ཟློས་པ་ཡང་
ཚོགས་གཉིས་ཟུང་འཇུག་ཏུ་རྟག་པར་བསགས་པས་རང་གི་རྒྱུད་ལ་བྱང་ཆུབ་ཀྱི་
སེམས་ཀྱི་སྟོབས་སྐྱེ་བའི་ཐབས་སུ་འགྱུར་རོ། །བཞི་པ། ཡང་ཡང་བྱང་ཆུབ་
སེམས་སྦྱང་དང་། །ཞེས་པ་ལ་བྱང་ཆུབ་ཀྱི་རྒྱུ་དང་། དངོས་དང་། སྤྱོད་པའི་
སེམས་སྦྱང་བ་གསུམ་གྱི་དང་པོ་ནི། རབ་རྟག་པར་རམ་ཐ་ན་ཐུན་ཚོད་ཀྱི་ནང་དུ་ལན་
རེ་སེམས་ཅན་རྣམས་ལ་བྱམས་པ་དང་སྙིང་རྗེའི་སེམས་བསྒོམ་པའོ། །གཉིས་པ་
ནི། སྔ་དྲོ་ཉིན་གུང་ཕྱི་དྲོ་སྲོད་མཚན་གུང་ཐོ་རངས་ཏེ་ཉིན་མཚན་དུས་དྲུག་ཏུ་སེམས་
ཅན་གྱི་དོན་དུ་སངས་རྒྱས་ཐོབ་པར་འདོད་པའི་བློས་སེམས་བསྐྱེད་ཀྱི་ཆོ་ག་རྒྱས་
བསྡུས་གང་ཡང་རུང་བ་བླང་ངོ༌། །གསུམ་པ་ལ་གཉིས། གཞན་ལ་ཕན་གདགས་
པའི་སེམས་སྦྱང་བ་དང༌། རང་གི་རྒྱུད་དག་པའི་སེམས་སྦྱང་བའོ། །དེའི་སྔ་མ་
ནིནི།། བདག་གི་བདེ་དགེ་སེམས་ཅན་ལ་གཏོང་ཞིང་། གཞན་གྱི་སྡིག་སྡུག་བདག་ལ་
ལེན་པའི་གཏོང་ལེན་སྦྱོང་བ་ཡིན་ལ། ཕྱི་མ་ནི་རང་རྒྱུད་ཀྱི་ཚུལ་ཁྲིམས་རྙོག་པས་
སྦགས་མ་སྦགས་རྟོག་ཅིང་། ཉོན་མོངས་པ་ལ་འཛེམ་མོ། ། ལྔ་པ། དཀར་ནག་
ཆོས་བརྒྱད་བླང་དོར་ཏེ། །ལྔ་པོས་སྨོན་པའི་བསླབ་བྱ་བསྡུས། །ཞེས་པའི་ནག་པོའི་
ཆོས་བཞི་ནི། མཁན་པོ་དང་སློབ་དཔོན་དང་སྦྱིན་གནས་ལ་སོགས་པ་མཆོད་པར་
འོས་པ་དག་ལ་བསླུ་སེམས་ཀྱིས་རྫུན་སྨྲས་ཏེ་མགོ་སྐོར་བ་ཚོར་མ་ཚོར། དགྱེས་མ
དགྱེས། ཁམ་ཆེ་ཆུང་། མགོ་འཁོར་མ་འཁོར་ཅི་ཡིན་ཀྱང་ཐུན་ཚོད་ཀྱི་ནང་ཁོངས་
སུ་གཉེན་པོ་སླེབས་པས་བཤགས་སྡོམ་མ་བྱས་པ་ནི་དང་པོའོ། །གཞན་འགྱོད་པར་
བྱ་བའི་གནས་མ་ཡིན་པ་དགེ་བ་བྱས་པ་ལ་འགྱོད་པ་བསྐྱེད་དུ་གཞུག་པའི་བསམ་
A

259
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
པས་ཤེས་བཞིན་དུ་འགྱོད་པ་བསྐྱེད་ན། སྐྱེས་མ་སྐྱེས་ཅི་ཡིན་ཡང་ཐུན་ཚོད་ཀྱི་ནང་དུ་
གཉེན་པོས་མ་སླེབས་པ་ནི་གཉིས་པའོ། །སེམས་བསྐྱེད་པའི་གང་ཟག་གཅིག་ལ་
རབ་ཏུ་ཞེ་སྡང་བས། ཐ་མལ་ལམ་ཆོས་ཀྱི་སྐྱོན་ནས་བརྗོད་ན། ངོ་ལྐོག །
དམིགས་ཀྱིས་ཕྱེ་མ་ཕྱེ། འཇམ་རྩུབ། ཐོས་མ་ཐོས། དགའ་མི་དགའ་གང་ཡིན་
ཀྱང་ཐུན་ནང་དུ་གཉེན་པོས་མ་སླེབས་པ་ནི་གསུམ་པའོ། །སེམས་ཅན་གང་ཡང་
རུང་བ་བསླུ་བའི་སེམས་ཀྱིས་ཟོལ་ཟོག་བྱེད་ན། ཚོར་མ་ཚོར། གནོད་མ་གནོད་
གང་ཡིན་ནའང་རུང་ཐུན་ནང་དུ་གཉེན་པོས་མ་ཟིན་པ་ནི་བཞི་པའོ། །དེ་དག་གི་གཉེན་
པོར་དཀར་པོའི་ཆོས་བཞི་བསྟེན་པར་བྱ་སྟེ། ཤེས་བཞིན་དུ་སྲོག་གི་ཕྱིར་ཡང་རྫུན་མི་
སྨྲ་བ་དང་། སེམས་ཅན་ཐམས་ཅད་དགེ་བ་ལ་འགོད་ཅིང་དེའང་ཐེག་པ་ཆེན་པོའི་
དགེ་བ་ལ་འགོད་པ་དང་། སེམས་བསྐྱེད་པའི་བྱང་ཆུབ་སེམས་དཔའ་ལ་སངས་
རྒྱས་ཀྱི་འདུ་ཤེས་བསྐྱེད་ཅིང་དེའི་ཡོན་ཏན་ཕྱོགས་བཅུར་བསྒྲག་པ་ལ་འབད་པ་
དང་། སེམས་ཅན་ལ་ལྷག་པའི་བསམ་པས་གནས་པར་བྱ་བ་ཞེས་པ་རང་དོན་གྱི་
འཁྲིས་མེད་པར་ཕན་གདགས་པར་འདོད་པའི་བསམ་པ་བྱ་བའོ། །
ད་དེ་དག་ནི་འོད་
སྲུང་ཀྱིས་ཞུས་པའི་མདོར། འོད་སྲུང་ཆོས་བཞི་དང་ལྡན་ན་བྱང་ཆུབ་ཀྱི་སེམས་
བརྗེད་པར་འགྱུར་ཏེ། བཞི་གང་ཞེ་ན། འདི་ལྟ་སྟེ་ཞེས་སོགས་ཀྱི་ནག་ཆོས་བཞི་
དང་། འོད་སྲུང་བྱང་ཆུབ་སེམས་དཔའ་ཆོས་བཞི་དང་ལྡན་ན་སྐྱེ་བ་ཐམས་ཅད་དུ་
སྐྱེས་མ་ཐག་ཏུ་བྱང་ཆུབ་ཀྱི་སེམས་མངོན་དུ་འགྱུར་ཏེ། བྱང་ཆུབ་ཀྱི་སྙིང་པོ་ལ་
འདུག་གི་བར་དུ་བར་མ་དོར་བརྗེད་པར་མི་འགྱུར་རོ། །གང་ཞེ་ན། འདི་ལྟ་སྟེ་ཞེས་
པ་སོགས་ཀྱིས་དཀར་ཆོས་བཞི་རྒྱས་པར་གསུངས་སོ། །

260
 སྟག་ལུང་སྡོམ་གསུམ་རྒྱས་པ་
གཉིས་པ་འཇུག་པའི་བསླབ་བྱ་ལ། དགག་པའི་བསླབ་བྱ་དང་། སྒྲུབ་པའི་
བསླབ་བྱ་གཉིས་ཀྱི་དང་པོ་ལ། བྱབྱང་སའི་ལུགས་དང་། བསླབ་བཏུས་ཀྱི་ལུགས་
སོ། །དང་པོ་ནི། བྱང་སའི་དོན་ 
སྡུས་པ་སྡོམ་པ་ཉི་ཤུ་པ་ལས། ཕམ་པའི་གནས་
ལྟ་བུ་བཞི་དང་། ཉེས་བྱས་བཞི་བཅུ་རྩ་དྲུག་སྤོང་བ་ལ་བསླབ་པར་གསུངས་པ་ལྟར་
བརྗོད་དེ། ཇི་སྐད་དུ་གཞུང་ལས། རྙེད་དང་བཀུར་སྟིར་ཆགས་པ་ཡིས། །བདག་
བསྟོད་གཞན་ལ་སྨོད་པ་དང་། །སྡུག་བསྔལ་མགོན་མེད་གྱུར་པ་ལ། །སེར་སྣས་
ཆོས་ནོར་མི་སྟེར་དང་། །གཞན་གྱིས་བཤགས་ཀྱང་མི་ཉན་པར། །ཁྲོས་ནས་
གཞན་ལ་འཚོག་པ་དང་། །ཐེག་པ་ཆེན་པོ་སྤོང་བྱེད་ཅིང་། །དམ་ཆོས་འདྲར་སྣང་ir
སྟོན་པ་འོ། །ཞེས་གསུངས་སོ། །དེའང་ཐུན་ཚོད་ལས་མ་འདས་ཀྱི་བར་དུ་རྒྱུན་མི་
ཆད་པ་དང་། ངོ་ཚ་དང་ཁྲེལ་ཡོད་མི་བྱེད་པ་ པ་དང་། བྱ་བ་དེ་ལ་མགུ་ཞིང་དགའ་བ་
དདང་། མཐར་ཡང་དེ་ལེགས་སོ་སྙམ་དུ་འགྱོད་སེམས་མེད་ཀྱི་སྟེང་དུ་རངས་པར་
བྱེད་པ་སྟེ། དེ་དག་དང་ལྡན་པ་ནི་ཉོན་མོངས་པ་ཆེན་པོ་ཡིན་ལ། དེས་ཀུན་ནས་
བསླངས་པའི་བདག་བསྟོད་གཞན་སྨོད་ལ་སོགས་པའི་ཉེས་པ་བཞི་པོ་གང་རུང་བྱས་
ན༑ བྱང་ཆུབ་སེམས་དཔའི་སྡོམ་པ་འཇིག་པས་དགེ་སློང་གི་ཕམ་པ་བཞིན་ནོ། །དེ་
ལ་ཟས་གོས་གནས་མལ་སོགས་ཀྱི་རྙེད་པ་དང་། ཕྱག་དང་སྔོན་དུ་ལྡང་བ་དང་ལུས་
འདུད་ཅིང་བསྔགས་པ་བརྗོད་པ་སོགས་ཀྱི་བཀུར་སྟི་ལ་ཆགས་པའི་དབང་གིས་
བདག་ལ་བསྟོད་ཅིང་གཞན་ལ་སྨོད་པ་ནི་དང་པོའོ། ། སྐྱེ་རྒ་ན་འཆི་བྲེལ་ཕོངས་ལ་
སོགས་པས་གཟིར་ཏེ་ཉམ་ཐག་ཅིང་། གཞན་པའི་མགོན་སྐྱབས་དཔུང་གཉེན་དུ་
གྱུར་པ་གཅིག་ཀྱང་མེད་པ་དག་གིས། ཟང་ཟིང་ང་ངམ་ཆོས་དོན་དུ་གཉེར་བ་ཙ་ན་སེར་

261
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
སྣའི་དབང་གིས་ཆོས་ནོར་མི་སྟེར་བ་ནི་གཉིས་པའོ། །གཞན་གྱི་ནོངས་པ་ཚིག་གིས་
སྦྱངས་ཏེ་བཤགས་ཀྱང་བཟོད་པ་མི་བྱེད་པར་ཁོང་ཁྲོ་བས་ཟིལ་གྱིས་ནོན་པའི་དབང་
གིས་དབྱུག་པ་ལ་སོགས་པས་རྡེག་པ་ནི་གསུམ་པའོ། །ཐེག་པ་ཆེན་པོའི་དམ་པའི་
ཆོས་རྨད་དུ་བྱུང་བ་དག་གི་ཚིག་དོན་རྣམས་མ་གུས་པས་ཡལ་བར་འདོར་ཞིང་
གཞན་ཕྱི་རོལ་མུ་སྟེགས་པ་དང་། ནང་པའི་ཡང་སྒྲ་ཚད་གཟོ་གསོ་ལྟ་བུ་དམ་པའི་
ཆོས་ཟབ་རྒྱས་ལ་འཇུག་པའི་སྒོ་ཙམ་ལས་གཙོ་བོར་དོན་དུ་གཉེར་བྱ་མིན་པ་དམ་ཆོས་
འདྲ་བར་སྣང་བ་དག་ཆེད་དུ་སྟོན་པ་ནི་བཞི་པའོ། །
ཉེས་བྱས་བཞི་བཅུ་རྩ་དྲུག་ནི། གཞུང་ལས། དཀོན་མཆོག་གསུམ་ལ་
གསུམ་མི་མཆོད། །འདོད་པའི་སེམས་ཀྱི་རྗེས་སུ་འཇུག །རྒན་པ་རྣམས་ལ་གུས་
མི་བྱེད། །དྲིས་པ་ལ་ནི་ལན་མི་འདེབས། །མགྲོན་བོས་བདག་གིར་མི་བྱེད་ཅིང་། །
གསེར་ལ་སོགས་པ་ལེན་མི་བྱེད། །ཆོས་འདོད་པ་ལ་སྦྱིན་མི་བྱེད། །ཚུལ་ཁྲིམས་
འཆལ་རྣམས་ཡལ་བར་འདོར། །ཕ་རོལ་དད་ཕྱིར་སློབ་མི་བྱེད། །སེམས་ཅན་དོན་
ལ་བྱ་བ་ཆུང་། །སྙིང་བརྩེར་བཅས་ན་མི་དགེ་མེད། །འཚོ་བ་ལོག་པ་དང་དུ་དུ་
ལེན། །འཕྱར་དང་རབ་ཏུ་རྒོད་པ་སོགས། །འཁོར་བ་གཅིག་ཏུ་བགྲོད་པར་
སེམས། །གྲགས་པ་མ་ཡིན་སྤོང་མི་བྱེད། །ཉོན་མོངས་བཅས་ཀྱང་འཆོས་མི་
བྱེད། །གཤེ་ལ་ལན་དུ་གཤེ་བ་སོགས། །ཁྲོས་པ་རྣམས་ནི་ཡལ་བར་འདོར། །ཕ་
རོལ་ཤད་ཀྱིས་འཆག་པ་སྤོང་། །ཁྲོས་པའི་སེམས་ཀྱི་རྗེས་སུ་འཇུག །བསྙེན་
བཀུར་འདོད་ཕྱིར་འཁོར་རྣམས་སྡུད། ། ལེ་ལོ་ལ་སོགས་སེལ་མི་བྱེད། །ཆགས
པས་བྲེ་མོའི་གཏམ་ལ་བསྟེན། །ཏིང་ངེ་འཛིན་གྱི་དོན་མི་འཚོལ། །བསམ་གཏན་

262
 སྟག་ལུང་སྡོམ་གསུམ་རྒྱས་པ་
སྒྲིབ་པ་སྤོང་མི་བྱེད། །བསམ་གཏན་རོ་ལ་ཡོན་ཏན་ལྟ། །ཉན་ཐོས་ཐེག་པ་སྤོང་བར་
བྱེད། །རང་ཚུལ་ཡོད་བཞིན་དེ་ལ་བརྩོན། །བརྩོན་མིན་ཕྱི་རོལ་བསྟན་བཅོས་
བརྩོན། །བརྩོན་པ་བྱས་ཀྱང་དེ་ལ་དགའ། །ཐེག་པ་ཆེན་པོ་སྤོང་བར་བྱེད། །བདག་
ལ་བསྟོད་ཅིང་གཞན་ལ་སྨོད། །ཆོས་ཀྱི་དོན་དུ་འགྲོ་མི་བྱེད། །དེ་ལ་སྨོད་དང་ཡི་གེ་
རྟོན། །དགོས་པའི་གྲོགས་སུ་འགྲོ་མི་བྱེད། །ནད་པའི་རིམ་གྲོ་བྱ་བ་སྤོང་། །སྡུག་
བསྔལ་སེལ་བར་མི་བྱེད་པ། །བག་མེད་རྣམས་ལ་རིང་མི་སྟོན། །བྱས་ལ་ལན་དུ་
ཕན་མི་འདོགས། །གཞན་གྱི་མྱ་ངན་བསང་མི་བྱེད། །ནོར་འདོད་པ་ལ་སྦྱིན་མི་
བྱེད། །འཁོར་རྣམས་ཀྱི་ནི་དོན་མི་བྱེད། །གཞན་གྱི་བློ་དང་མཐུན་མི་འཇུག །ཡོན་
ཏན་བསྔགས་པ་སྨྲ་མི་བྱེད། །རྐྱེན་དུ་འཚམས་པར་ཚར་མི་གཅོད། །རྫུ་འཕྲུལ་
སྡིགས་ལ་སོགས་མི་བྱེད། །ཅེས་གསུངས་ཏེ། ཉིན་མོ་དང་མཚན་མོའི་ཐུན་གསུམ་
སོ་སོར་དཀོན་མཆོག་གསུམ་ལ་དངོས་འབྱོར་ཡིད་སྤྲུལ་གྱི་མཆོད་པས་མ་མཆོད་པ་
ཐུན་ཚོད་ལས་འདས་པ་དང་། ཧ་ཅང་འདོད་པ་ཆེས་པས་ཆོག་ཤེས་དང་བྲལ་ཏེ་
འདོད་པའི་ཡོན་ཏན་གྱི་རྗེས་སུ་འཇུག་པ་དང་། བྱང་ཆུབ་སེམས་དཔའ་ན་ཚོད་དམ་
ཐོས་སོགས་ཡོན་ཏན་གྱིས་རྒན་པ་རྣམས་ལ་གུས་པར་མི་བྱེད་པ་དང་། ཤེས་རབ་
དམན་པས་དམ་པའི་ཆོས་ཀྱི་དོན་མ་རྟོགས་པའམ་ལོག་པར་རྟོག་པའམ། ཐེ་ཚོམ་
གྱི་དབང་གིས་དོན་ཇི་ལྟ་བར་མི་ཤེས་པས་དྲིས་ལན་མི་འདེབས་པ་དང་། གྲགས་པ་
འདོད་པའམ་ཡོན་ཏན་གྱི་དྲེགས་པས་ནོན་པ་དང་། ཕ་རོལ་ལ་སྡང་བ་ལ་སོགས་
པའི་སེམས་ཀྱིས་ཟས་ལ་མགྲོན་དུ་བོས་པ་བདག་གིར་མི་བྱེད་པ་དང་། ལྷག་པར་
དད་པའི་རྒྱུས་སྦྱིན་བདག་གིས་བསམ་པ་ཐག་པ་ནས་བཏང་བའི་གསེར་དངུལ་ལ་

263
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
སོགས་པ་གྲགས་སོགས་ཀྱི་ཆེད་དུ་མི་ལེན་པ་དང་། ཚིག་ཙམ་མ་ཡིན་པར་ཞེ་ཐག་
པ་ནས་ཆོས་དོན་གཉེར་གྱི་བློས་གསོལ་བ་འདེབས་པ་ལ་རྙོག་པ་མེད་པའི་སེམས་
ཀྱིས་ཆོས་མི་སྟོན་པར་ཁོལ་པོའི་བྱ་བ་སོགས་བྱེད་དུ་འཇུག་པས་དུས་འདར་འཇུག་པ་
E
དང་། ཁྲིམས་འཆལ་བས་ཡིད་དབྱུང་སྟེ་སླར་བསྟན་པ་ལ་འཇུག་ཏུ་རུང་བ་དག་
རྗེས་སུ་བཟུང་བས་བསྡུ་རིགས་པ་ཡལ་བར་འདོར་བ་དང་། ཕ་རོལ་པོ་དད་པར་བྱ་
བའི་ཕྱིར་འདུལ་བའི་སྡེ་སྣོད་ནས་འབྱུང་བ་ལྟ་བུའི་ཀུན་སྤྱོད་ཀྱིས་སྤྱོད་ལམ་བཞི་སྤྱད་
རིགས་པ་ལ་ཐེག་ཆེན་པར་རློམ་པས་རྩིང་གེར་བྱེད་པ་དང་། ཉན་ཐོས་སྙིང་ལས་
ཆུང་ངུར་གནས་པ་དང་མཚུངས་པར་ཆོས་གོས་ལྷག་པ་མི་འཆང་བ་སོགས་བསླབ
གནས་ཕྲ་མོ་ལ་ཞེན་པས་གཞན་དོན་གྱི་གེགས་སུ་གྱུར་པ་ལ་ཇི་མི་སྙམ་པ་དང་།
རྙེད་པ་འདོད་པས་བཅས་རང་གི་ཁ་ན་མ་ཐོ་བ་བག་མེད་པར་སྤྱད་པས་བསྒྲུབས་པའི་
ལོག་པའི་འཚོ་བས་འཚོ་བ་དང་། སེམས་རྣམ་པར་མ་ཞི་བས་མཆོང་རྒྱུག་དང་རྟ་
གད་དུ་དགོད་པ་སོགས་མི་འཚམས་པའི་བྱ་བས་གཞན་མ་དད་པར་བྱེད་པ་དང་།
སེམས་ཅན་གྱི་དོན་དུ་སངས་རྒྱས་ཐོབ་འདོད་སྤངས་ཏེ་འཁོར་བའི་བདེ་བ་ལ་ཆགས་
པས་ཡང་ཡང་སྐྱེ་བར་འདོད་པ་དང་། ཐེག་པ་ཆེན་པོའི་ཆོས་དང་མི་མཐུན་པའི་
གྲགས་པ་མ་ཡིན་པ་སྟེ་སྨོད་ཅིང་ཁ་ཟེར་བ་ཐབས་ཀྱིས་སྤོང་བར་མི་བྱེད་པ་དང་། ཕ་
རོལ་པོ་ཉོན་མོངས་པ་ཤུགས་དྲག་པོའི་དབང་གིས་སྒོ་གསུམ་གྱི་མི་དགེ་བ་ལ་འཇུག་
པ་སླར་མི་ལྡོག་པ་དང་། གཞན་གྱི་གཤེ་ལན་དུ དུ་གཤེ་བ་དང་ཁྲོ་ལན་དུ་ཁྲོ་བ་དང་
རྡེག་ལན་དུ་རྡེག་པ་དང་མཚང་འབྲུ་བའི་ལན་དུ་མཚང་འབྲུ་བ་སོགས་བྱེད་པ་དང་།
གཞན་དག་ཁྲོས་འཁྲུགས་རྔམས་པར་གྱུར་ནས་ཡི་མ་རངས་པས་བདག་ལ་རྒོལ་ན་

264
 སྟག་ལུང་སྡོམ་གསུམ་རྒྱས་པ་
དེ་ཞི་བའི་ཐབས་མི་བྱེད་པར་བཏང་སྙོམས་སུ་གནས་པ་དང་། ཕ་རོལ་དང་འཁོན་
པར་གྱུར་ནས་མཐར་ཤད་ཀྱིས་སྦྱངས་པས་འཆགས་པར་བྱེད་ན་ཡང་དང་དུ་མི་ལེན་
པར་སྤོང་བ་དང་། ཞེ་སྡང་བའི་སེམས་སྐྱེས་པ་ཕྱིར་འཆོས་པར་མི་བྱེད་པར་དེའི་
རྗེས་སུ་འབྲངས་ཏེ་ལུས་ངག་ཏུ་ཐོན་པ་དང་། ཕན་སེམས་མིན་པར་རྙེད་བཀུར་
གྲགས་པ་དོན་གཉེར་གྱིས་སློབ་མ་དང་ཡོན་བདག་སོགས་ཐབས་ཀྱིས་སྡུད་པ་
དང་། སྙོམ་ལས་སྐྱིད་ལུག་སྨད་པ་སྟེ་ལེ་ལོ་གསུམ་དང་དུས་མིན་གྱི་གཉིད་སོགས་
མི་སེལ་བ་དང་། འཇིག་རྟེན་ལོང་གཏམ་ལ་ཆགས་པའི་དབང་གིས་དོན་མེད་པའི་བྲེ་
མོའི་གཏམ་གྱིས་དུས་འདའ་བ་དང་། དགེ་བའི་བཤེས་གཉེན་ལ་ཡང་དག་འཇོག་གི་
བསམ་གཏན་བསྒོམ་པའི་ཚུལ་ནོད་པར་མི་བྱེད་པར་ཚིག་དང་ཐ་སྙད་ཙམ་དོན་དུ་
གཉེར་བ་དང་། རྒོད་འགྱོད་གཉིད་རྨུགས་གནོད་སེམས་དང་། འདོད་འདུན་ཐེ་
ཚོམ་སྟེ་བསམ་གཏན་གྱི་སྒྲིབ་པ་ལྔ་སྤོང་བར་མི་བྱེད་པ་དང་། དགའ་བདེའི་རོ་མྱང་
བ་ཙམ་ལ་མཆོག་ཏུ་འཛིན་པས་བསམ་གཏན་ལ་སྙོམས་པར་འཇུག་པ་དང་། ཉན
ཐོས་ཀྱི་ཐེག་པ་ལ་བརྟེན་པ་དང་གཟུང་བ་དང་བསླབ་པར་མི་བྱའོ་ཞེས་ཟེར་ཏེ་སྤོང་བ་
དང་། ཐེག་པ་ཆེན་པོའི་ཆོས་ཚུལ་བཟང་པོ་ཡོད་བཞིན་དུ་ཡལ་བར་བོར་ནས་དམན་
ལམ་ཉན་རང་གི་ཆོས་ལ་བརྩོན་པ་དང༌། ཇི་ལྟར་མུ་སྟེགས་བྱེད་ཀྱི་བསྟན་བཅོས་
དང་ཕྱི་ནང་ཐུན་མོང་གི་རིག་གནས་བཞི་ལ་སོགས་པ་རྣམས་ལ་རྒྱལ་བའི་གསུང་
རབ་ལས་ཀྱང་ཆེས་ལྷག་པར་བརྩོན་པ་དང་། མུ་སྟེགས་ཀྱི་གྲུབ་མཐའ་ཤེས་པའི་
ཆེད་དུ་ཐོས་བསམ་སྒོམ་
གསུསུམ་བྱེད་ཅིང་བྱས་པ་དེ་ལ་དགའ་མགུ་རངས་པརབར་བྱེད་པ་
དང་། ཆོས་ཐམས་ཅད་ཀྱི་གནས་ལུགས་དེ་ཁོ་ན་ཉིད་ཟབ་མོ་སྟོང་པ་ཉིད་དང་།

265
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
ལ་བ་སྲས་བཅས་ཀྱི་སྐུ་གསུང་ཐུགས་ཡོན་ཏན་ཕྲིན་ལས་ཀྱི་གསང་བ་བསམ་གྱིས་
་ཁྱབ་པ་ལ་བདེན་ནམ་མི་བདེན་སྙམ་དུ་སོམ་ཉི་ཟ་ཞིང་སྐུར་པ་འདེབས་པ་དང་།
ངོན་པའི་ང་རྒྱལ་གྱིས་བདག་ལ་བསྟོད་ཅིང་གཞན་ལ་སྨོད་པ་དང་། རང་གི་
ནས་དང་ཉེ་བར་དགེ་བའི་བཤེས་གཉེན་ཟབ་རྒྱས་ཀྱི་ཆོས་འགྲོ་བ་ལ་ཁེངས་པ་དང་།
རྒྱུརྒྱལ་གྱིས་མི་འདུད་པ་དང་། ཆོས་ཉན་པར་མི་བྱེད་པ་དང་། ཆོས་སྨྲ་བའི་སྐྱེས་ས་
ལ་ཁྱད་དུ་གསོད་པའི་བློས་ངན་སྨྲས་བརྗོད་ཅིང་ཆོས་ཀྱི་དོན་ཕུན་སུམ་ཚོགས་ལ་
རྟོག་པར་ཚིག་ཙམ་ལ་སྙིང་པོར་བྱེད་པ་དང་། གཞན་དག་ཆོས་ལྡན་གྱི་བྱ་བ་སྒྲུབ་
འི་གྲོགས་བཅོལ་བ་མི་བྱེད་པ་དང་། རྐྱང་ལྡན་འདུས་པའི་ནད་ཀྱིས་མནར་བ་ལ་
ངོས་དང་བརྒྱུད་ནས་ཕན་པར་མི་བྱེད་པར་ཡལ་བར་འདོར་བ་དང་། སེམས་ཅན་
ག་བསྔལ་ཅན་མཐོང་བ་ན་རང་ལ་སེལ་ནུས་ཡོད་བཞིན་དུ་མི་སེལ་བ་དང་། ཚུལ་
ཞིན་མ་ཡིན་པའི་སྒོ་གསུམ་གྱི་བྱ་བ་བག་མེད་དུ་འཇུག་པ་ལ་ནུས་བཞིན་དུ་ཚུལ་
ང་མཐུན་ཅིང་རིགས་པར་མི་སྟོན་པ་དང་། རང་ལ་ཕན་འདོགས་པ་ལ་བྱས་པ་
 ཟོ་ཞིང་ལན་དུ་ཕན་འདོགས་པར་མི་བྱེད་པ་དང་། གཞན་ཉེ་དུ་ཤི་བ་སོགས་མྱ་ངན་
ས་ནོན་པ་སེལ་བར་མི་བྱེད་པ་དང་། སེམས་ཅན་ཟས་དང་ནོར་འདོད་ནས་ཚུལ་
ཞིན་དུ་སློང་བ་ལ་སྦྱིན་པར་མི་བྱེད་པ་དང་། རང་གི་འཁོར་བསྡུས་ནས་དེ་དག་ལ་
ས་དང་ཟང་ཟིང་གིས་ཕན་འདོགས་པར་མི་བྱེད་པ་དང་། ཕ་རོལ་གཞན་གྱི་བློ་དང་
ཐུན་འཇུག་གི་ཐབས་མཁས་མི་བྱེད་པ་དང་། གཞན་ཡོན་ཏན་དང་ལྡན་པ་དག་
ཐོང་བའི་ཚེ་བསྔགས་པ་མི་རྗོད་པ་དང་། ཉེས་པ་ཅན་ཚར་གཅོད་པར་འོས་པ་དག་
ས་ཆེན་སྐྱོད་པ། ཉེས་འབྲིང་ཆད་ལས་སྒྲུབ་པ། ཉེས་ཆུང་སྨྲ་དབབ་པ་སོགས་

266
 སྟག་ལུང་སྡོམ་གསུམ་རྒྱས་པ་
ཀྱིས་ཚར་མི་གཅོད་པ་དང་། རྫུ་འཕྲུལ་གྲུབ་པ་ཡིན་ན་གདུག་པ་ཅན་སྡིགས་པར་
བྱེད་པའི་ཆེད་སོགས་སུ་རྫུ་འཕྲུལ་མི་སྟོན་པ་སྟེ་ཉེས་བྱས་བཞི་བཅུ་རྩ་དྲུག་གོ། །
གཉིས་པ་ནི། སློབ་དཔོན་ཞི་བ་ལྷས་བསླབ་བཏུས་སུ་ནམ་སྙིང་གི་མདོའི་
རྗེས་སུ་འབྲངས་ནས། དཀོན་མཆོག་གསུམ་གྱི་དཀོར་འཕྲོག་པ། །ཕས་ཕམ་པ་ཡི་
ལྟུང་བར་འདོད། །དམ་པའི་ཆོས་ནི་སྤོང་བྱེད་པ། །གཉིས་པར་ཐུབ་པས་གསུངས་
པ་ཡིན། །ཚུལ་ཁྲིམས་འཆལ་བའི་དགེ་སློང་ལའང་། །ངུར་སྨྲིག་འཕྲོག་དང་རྡེག
པ་དང་། །བཙོན་རར་འཇུག་པར་བྱེད་པ་དང་། །རབ་ཏུ་བྱུང་ལས་འབེབས་པ་
དང་། །མཚམས་མེད་ལྔ་པོ་བྱེད་པ་དང་། །ལོག་པར་ལྟ་བ་འཛིན་པ་དང་། །གྲོང་
ལ་སོགས་པ་འཇིག་པ་དག །རྩ་བའི་ལྟུང་བར་རྒྱལ་བས་གསུངས། །བདེ་
གཤེགས་སྐུ་འཇོམས་ཁྲག་འབྱིན་དང་། །ཕམ་པ་བཞི་ནི་རབ་བྱུང་གིའོ། །བློ་སྦྱོང་
མ་བྱས་སེམས་ཅན་ལ། །སྟོང་པ་ཉིད་ནི་བརྗོད་པ་དང་། །སངས་རྒྱས་ཉིད་ལ་
ཞུགས་པ་དག །རྫོགས་པའི་བྱང་ཆུབ་ཟློག་པ་དང་། །སོ་སོ་ཐར་པ་ཡོངས་སྤངས་
ཏེ། །ཐེག་པ་ཆེ་ལ་སྦྱོར་བ་དང་། །སློབ་མའི་ཐེག་པས་ཆགས་ལ་སོགས། །སྤོང་
བར་འགྱུར་བ་མིན་ཞེས་འཛིན། །ཕ་རོལ་དག་ཀྱང་འཛིན་འཇུག་དང་། །རང་གི་
ཡོན་ཏན་བརྗོད་པ་དང་། །རྙེད་པ་དང་ནི་བཀུར་སྟི་དང་། །ཚིག་བཅད་རྒྱུ་ཡིས་
གཞན་སྨོད་དང༌། །བདག་ནི་ཟབ་མོ་བཟོད་པའོ་ཞེས། །ལོག་པ་ཉིད་ནི་སྨྲ་བ་
དང་། །དགེ་སྦྱོང་ཆད་པས་གཅོད་འཇུག་དང་། །དཀོན་མཆོག་གསུམ་ནི་སྦྱིན་བྱེད་
དང་། །སྦྱིན་པ་ལེན་པར་བྱེད་པ་དང་། །ཞི་གནས་འདོར་བར་བྱེད་པ་དང་། །ཡང་
དག་འཇོག་གི་ལོངས་སྤྱོད་རྣམས། །ཁ་ཏོན་བྱེད་ལ་སྦྱིན་པ་རྣམས། །དེ་དག་རྩ་བའི་

267
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
ལྟུང་བ་སྟེ། །སེམས་ཅན་དམྱལ་བ་ཆེན་པོའི་རྒྱུ། །ཞེས་རྒྱལ་པོའི་རྩ་བའི་ལྟུང་བ་
ལྔ། བློན་པོའི་རྩ་བའི་ལྟུང་བ་ལྔ། རབ་བྱུང་གི་རྩ་ལྟུང་ལྔ། ལས་དང་པོ་བའི་རྩ་
ལྟུང་བརྒྱད་ཀྱི་རྣམ་གཞག་མཛད་དེ། གཙུག་ལག་ཁང་སྐུ་གསུང་ཐུགས་རྟེན་དགེ་
འདུན་དང་བཅས་པའི་ཡོ་བྱད་འཕྲོག་པ་དང་། ཐེག་པ་ཆེ་ཆུང་གི་དམ་པའི་ཆོས་ཀྱི་
ཚིག་དོན་སྤོང་བ་༡༠དང་། ཚུལ་ཁྲིམས་འཆལ་བའི་དགེ་སློང་རྟགས་ཙམ་འཛིན་པ་ལ་
ཡང་ངུར་སྨྲིག་གི་རྒྱལ་མཚན་འཕྲོག་པ་དང་བཙོན་རར་འཇུག་ཅིང་དབྱུག་པ་སོགས་
ཀྱིས་རྡེག་ལ་རབ་ཏུ་བྱུང་བ་ལས་འབེབས་པ་སོགས་ཆད་པས་གཅོད་པ་དང་། གང་
གིགི་ཁུ་བ་ལས་བདག་ཉིད་ཀྱི་ལུས་ཀྱི་རྒྱུར་གྱུར་པ་ནི་ཕ་དང་། གང་གི་ཟླ་མཚན་ལས་
བདག་གི་ལུས་བསྐྱེད་པ་ནི་མ་དང་། ཁམས་གསུམ་གྱི་ཉོན་མོངས་པ་སྤངས་པ་ནི་
དགྲ་བཅོམ་པ་ཡིན་པས། དེ་རྣམས་གསོད་པ་དང་། དེ་བཞིན་གཤེགས་པ་སུས་
ཀྱང་བཀྲོང་བར་མི་ནུས་མོད་ཀྱང་ངན་སེམས་ཀྱིས་སྐུ་ལས་མཚལ་ཕྱུང་ཞིང་བྱུང་བ་
དང་། བསམ་པ་མ་དག་པས་ལས་ཀྱི་དབྱེན་དང་ཟང་ཟིང་གི་ཆེད་དུ་དགེ་འདུན་ཕྱེ་
བའི་དབྱེན་ཏེ། འདི་ལྔ་ནི་ལས་ཤིན་ཏུ་མི་བཟད་ པ་ཡིན་ཅིང་ཤི་མ་ཐག་བར་དོ་མེད་
པར་མནར་མེད་དུ་སྐྱེ་བས་ན་མཚམས་མེད་ཅེས་བྱ་བའི་ལས་དེ་དག་བྱེད་པ་དང་།
ལས་དཀར་ནག་གི་འབྲས་བུ་དང་ཚེ་ཕྱི་མ་མེད་པར་འདོད་པ་ནི་ཆད་པར་ལྟ་བ་སྟེ་དེ་
འཛིན་པའོ། །དེ་ལྟར་མཚམས་མེད་ལྔ་གཅིག་ཏུ་བགྲང་བའི་རྩ་ལྟུང་ལྔ་ནི། བྱང་
སེམས་རྒྱལ་པོ་ལ་འབྱུང་ཉེ་བ་དག་གོ། །དཀོན་མཆོག་གི་རྫས་འཕྲོག །ཆོས་
སྤོང་། རྟགས་ཅན་ལ་འཚེ། མཚམས་མེད་བྱེད། ཆད་ལྟ་འཛིན་པ་རྣམས་རྒྱལ་
པོའི་སྐབས་དང་འདྲ་བ་ལ། མི་རིགས་བཞི་ཡོད་པ་གྲོང་དང་། བཟོ་སྣ་བཅོ་བརྒྱད་

268
 སྟག་ལུང་སྡོམ་གསུམ་རྒྱས་པ་
ཡོད་པ་གྲོང་ཁྱེར་དང༌། གྲོང་ཁྱེར་དུ་མ་ཡོད་པ་གྲོང་རྡལ་དང་། གྲོང་རྡལ་དུ་མ་
ཡོད་པ་ཡུལ་ལྗོངས་དང་། ཡུལ་ལྗོངས་དུ་མ་ཡོད་པ་ལ་ཡུལ་འཁོར་ཞེས་འབོད་
པས། དེ་དག་སོ་སོར་ཕྱེ་བ་འཇོམས་པ་ནི་བློན་པོའི་རྟེན་ཅན་ལ་འབྱུང་ཉེ་བ་བཅུའོ།།
མི་
བདེ་བར་གཤེགས་པའི་སྐུ་གཟུགས་འཇིག་ཅིང་དངོས་ལ་མཚལ་འབྱིན་པ་དང་། མི་
ཚངས་སྤྱོད། བརྐུ་བ། མི་གསོད། རྫུན་སྨྲའི་ཕམ་པ་བཞི་རྣམས་ནི་བྱང་སེམས་
རབ་བྱུང་གི་རྩ་ལྟུང་ལྔའོ། །ཟབ་མོ་སྟོང་པ་ཉིད་ཀྱི་དོན་སྨྲས་ཚེ་མ་དད་ཅིང་སྐྲག་པར་
འགྱུར་བ་ནི་མ་སྦྱངས་པ་སྟེ། དེ་ལ་སྟོང་ཉིད་ཀྱི་དོན་སྨྲ་བ་དང་། ཐེག་དམན་དུ་
རིགས་ངེས་པར་མཐོང་ན་མ་གཏོགས་ཐེག་ཆེན་ལ་ཞུགས་པ་ཕྱིར་ཟློག་པ་དང་།
ཐེག་ཆེན་གྱི་སྣོད་ལྡན་དུ་ཤེས་ནས་དྲངས་པ་ལ་ཉེས་པ་མེད་ཀྱང་དེ་ལྟ་མ་ཡིན་པར་
ཉན་རང་དུ་རིགས་ངེས་པ་སོ་ཐར་སྤངས་ཏེ་ཐེག་ཆེན་ལ་སྦྱོར་བ་དང་། གཞན་ཐེག་
སྟེ་ཉན་རང་གི་ཐེག་པ་ལ་སྨོད་པ། རྙེད་པ་དང་བཀུར་སྟིའི་ཕྱིར་བདག་ནི་ཡོན་ཏན་གྱི་
ཁྱད་པར་ཕུལ་དུ་བྱུང་བ་ཅན་ཏེ། གཞན་ནི་དེ་ལྟ་མ་ཡིན་ནོ་ཞེས་བསྟོད་སྨད་བྱེད་པ
དང་། མ་ཐོབ་བཞིན་དུ་བདག་ནི་ཆོས་ཟབ་མོ་ལ་བཟོད་པ་ཐོབ་པའོ་ཞེས་མིའི་ཆོས་བླ
མའི་བརྫུན་སྨྲ་བ་དང་། དགེ་འདུན་སོགས་དཀོན་མཆོག་གི་རྫས་རྒྱལ་རིགས་ལ་
རྔན་པ་སྟེ་གསུག་སྟེར་བའམ། དེ་ལྟར་བསྒོ་ཞིང་གཞན་གྱིས་བྱིན་པ་ལེན་པ་དང་
སྤོང་བ་པ་སྟེ་ཡང་དག་འཇོག་གི་རྫས་ཁ་ཏོན་པ་ཐོས་བསམ་བགྱིད་པ་དག་ལ་སྦྱིན་པ་
རྣམས་ནི་ལས་དང་པོ་པའི་ལྟུང་བ་བརྒྱད་དོ། ། ཡན་ལག་གི་ལྟུང་བ་ནི། སེམས་ཅན་
གཞན་གྱི་ལུས་དང་སེམས་ཀྱི་སྡུག་བསྔལ་དང་ཡིད་མི་བདེ་བ་ནུས་བཞིན་དུ་མི་སེར་

269
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
ཞིང་། ལུས་སེམས་ཀྱི་བདེ་བ་དང་ཡིད་བདེ་བ་སྐྱེད་པར་མི་བྱེད་པ་ནི་ལྟུང་བའི་གཞི་
སྟེ། དེ་ལ་ལུས་སེམས་ཀྱིས་ཕྱེ་བས་བཞི། ད་ལྟ་ད་ ང་མ་འོངས་པའི་དུས་ཀྱིས་ཕྱེ་
བས་བརྒྱད། དེའི་ཆེད་དུ་སྒོ་གསུམ་མི་བརྩོན་པ་དང་། ཕན་པའི་རྒྱུ་རྐྱེན་མི་འཚོལ་
བ་དང་། གཉེན་པོའི་ཕྱོགས་ལ་མི་འབད་པས་གསུམ་གྱི་དབྱེ་བས་ཉི་ཤུ་རྩ་བཞིའོ། །
སྡུག་བསྔལ་དང་ཡིད་མི་བདེ་བ་ཆེན་པོ་ནི་གཉེན་པོར་ཆུང་དུ་མི་སྐྱེད་པ་ནི་ལྟུང་བའི་
སྡུག་
གཞི་སྟེ། དེ་འདི་ཕྱིར་སྐྱེ་བས་ཕྱེ་བས་བཞི། རང་གཞན་གྱི་རྒྱུད་ཀྱིས་ཕྱེ་བས་
བཞིའོ། །བདེ་བ་དང་ཡིད་བདེ་བ་ཆེན་པོའི་ཆེད་དུ་ཆུང་དུ་ཉམས་པར་མི་བྱེད་པ་ནི་
ལྟ་ལྟུང་བའི་གཞི་སྟེ། སྔ་མ་ལྟར་སྐྱེ་བ་དང་རྒྱུད་ཀྱིས་ཕྱེ་བས་བརྒྱད་དོ། །དེ་སྒྲུབ་པ
དང་ཡལ་དོར་གྱིས་ཕྱེ་བས་བཅུ་དྲུག་
བུ་སྟེ། བཞི་བཅུ་པོ་རེ་རེ་ཡང་རེ་ཞིག་ཡལ་དོར་
དང༌། གཏན་དུ་ཡལ་དོར་གཉིས་ཀྱིས་ཕྱེ་བས་བྱས་ན་ཉེས་དམིགས་དང་མ་བྱས་ན་
ཕན་ཡོན་མི་ཟད་པ་ཐོབ་པའི་ཡན་ལག་གི་ལྟུང་བ་བརྒྱད་ཅུའོ། ། 
ཞར་བྱུང་དུ་ཐེག་ཆེན་མདོ་སྡེ་སྣ་ཚོགས་ལས་ཐོར་བུར་གསུངས་པའི་ཕྱོགས་
མཐུན་གྱི་ལྟུང་བ་རྣམས་འཆད་ཆ་དེ། དེ་ཡང་ལུས་ཀྱི་གསུམ། ངག་གི་བཞི། ཡིད་
ཀྱི་གསུམ་སྟེ། མི་དགེ་བ་བཅུ་དང་། རྙེད་མ་རྙེད་གྲགས་མ་གྲགས་བདེ་སྡུག་
བསྟོད་སྨད་འཇིག་རྟེན་གྱི་ཆོས་བརྒྱད་ལ་ཆགས་ཤིང་སྡང་བ་དང་། ཡུལ་མི། ཉེ་དུ།
དགྲ་བོ། གནོད་སེམས། རྣམ་འཚེ། ཁྱད་གསོད། ཁ་ཟས། མི་འཆི་བར་རྟོག་
པ་སྟེ་ལོག་རྟོག་བརྒྱད་དང་། ཚུལ་འཆོས། ཁ་གསག །ཐོབ་ཀྱིས་འཇལ་བ།
གཞོགས་སློང་། རྙེད་པས་རྙེད་པ་འཚོལ་བ་སྟེ་ལོག་འཚོ་ལྔ་དང་། རྒྱལ་པོའི་ཕོ་
བྲང་། གདོལ་པ། ཤན་པ། གཟུགས་འཚོང་། ཆང་འཚོང་རྣམས་ཀྱི་ཁྱིམ་སྟེ་

270
 སྟག་ལུང་སྡོམ་གསུམ་རྒྱས་པ་
སྤྱོད་ཡུལ་མིན་པ་
པ་ལྔ་དང་། སྡིག་གྲོགས། ག་ལྟ། ཉན་རང་གི་ཡིད་བྱེད།
དམིགས་པར་ལྟ་བ། རློམ་སེམས། ལུང་བསྟན་ལ་ཞེན་པ། བདག་ཉིད་དབེན་
པར་དགའ་བས་གཞན་སྨོད་པ། ཕན་ཚུན་རྩོད་པ། སེམས་དཔའ་གཞན་ལ་ཁྲོ་བ་སྟེ་
བདུད་ལས་རྣམས་དང་། མུ་སྟེགས་ཀྱི་གསང་ཚིག་འཚོལ་བ། ཁྱིམ་ལ་འཁྲེན་པ།
རྒྱལ་སྲས་གཞན་ལ་ཕྲག་དོག ། མ་ཐོས་མདོ་སྡེ་སྤོང་བ་སྟེ་དགེ་བ་འཛད་པའི་རྒྱུ་བཞི
དང༌། ལྟ་བས་གཟེངས་བ་རྣམས་སྤང་ཞིང་། གཞན་ཡང་རྒྱལ་སྲས་གཞན་ལ་ཁྲོ་
བ༑ དགེ་བའི་བར་ཆད་བྱེད་པ། མངོན་པའི་ང་རྒྱལ་གྱིས་ཁེངས་པ། ཚངས་པ་
མཚུངས་པར་སྤྱོད་པའི་གྲོགས་ལ་བརྙས་པ་སོགས་ཆ་མཐུན་པར་བཅས་པ་སྤང་།
གཙོ་བོ་མ་བརྟགས་པ་ཚམ་ཚོམ་དུ་འཇུག་ཅིང་ལྡོག་པ་ནི་ལྟུང་བ་ཐམས་ཅད་སྐྱེད་བྱེད་
དུ་གསུངས་པས། ཆོས་བཞིན་དུ་ལེགས་པར་བརྟགས་ཤིང་དཔྱད་དེ། སྐབས་
འགར་དགག་དགོས་ཀྱི་དབང་གི་ཚེ་ཡང་ལྕི་ཡང་ཕན་ཡོན་ཉེས་དམིགས་དང་བཅས་
པ་ལེགས་པར་དྲན་པས་འདོར་ལེན་བྱའོ། །འདིར་མེད་དུ་མི་རུང་བ་དག་མཁས་
གྲུབ་རྣམས་ཀྱི་བསྟན་བཅོས་སུ་
སྡུསས་པ་ལྟར་བརྗོད་ཀྱི་ཐེག་ཆེན་གྱི་སྡེ་སྣོད་ནས་
.Jr.：ཟླ་
བཤད་པའི་སྤང་བླང་མཐའ་དག་འདིར་ཟད་པ་མ་ཡིན་ནོ། །
ཞར་བྱུང་སྡོམ་པའི་གཏོང་རྒྱུ་ནི། སྐྱབས་འགྲོ་བཏང་དང་སྨོན་སེམས་
ལོག །བསླབ་པ་ཕུལ་དང་ལོག་ལྟ་སྐྱེས། །ཉན་རང་ཡིད་བྱེད་སྐྱེས་པ་དང་། །
སེམས་ཅན་བློ་ཡིས་སྤངས་བ་རྣམས། །བྱང་སྡོམ་རྩད་ནས་གཏོང་བའི་རྒྱུ། །རྩ་རྩ་
བའི་ལྟུང་བས་ཉམས་ཤིང་ ང་འཇིག །ཉེས་བྱས་སོགས་ཀྱིས་ན་སྨད་དོ། །ཞེས་མཁས་
པ་དག་འདོན་པ་ལྟར་རོ། །

271
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
སྤྱི་དོན་གཉིས་པ་བསྒྲུབ་པའི་བསླབ་བྱ་ཕ་རོལ་ཏུ་ཕྱིན་པ་དྲུག་འཆད་པ་ལ།
བསྡུས་དོན་རྣམ་པར་གཞག་པ་དང་། ཡན་ལག་རྒྱས་པར་བཤད་པ་གཉིས་ཀྱི་དང་
པོ་ནི། ལམ་སྒྲོན་ལས། འཇུག་པའི་སེམས་ཀྱིས་བདག་ཉིད་སྡོམ་གནས་པས། །
ཚུལ་ཁྲིམས་བསླབ་པ་གསུམ་ལ་ལེགས་བསླབས་ན། །ཚུལ་ཁྲིམས་བསླབ་པ་
གསུམ་ལ་གུས་ཆེར་འགྱུར། །ཞེས་པ་ལྷག་པ་ཚུལ་ཁྲིམས་ཀྱི་བསླབ་པ་དང་།
ལྷག་པ་སེམས་ཀྱི་བསླབ་པ་དང་། ལྷག་པ་ཤེས་རབ་ཀྱི་བསླབ་པ་རྣམ་པ་གསུམ་དུ་
འཇུག །སེམས་ཀྱི་བསླབ་བྱ་མཐའ་དག་བསྡུས་ནས་བསྟན་ལ། དེ་ཡང་ཕ་རོལ་ཏུ་
ཕྱིན་པ་དྲུག་གི་ཚུལ་དུ་གནས་ཏེ། མདོ་སྡེ་རྒྱན་ལས། བསླབ་གསུམ་དབང་དུ་
མཛད་ནས་ནི། །རྒྱལ་བས་ཕ་རོལ་ཕྱིན་པ་དྲུག །ཡང་དག་བཤད་དེ་དང་པོ་
གསུམ། །མཐའ་མ་གཉིས་ཀྱིས་རྣམ་པ་གཉིས། །གཅིག་ནི་གསུམ་ཆར་ལ་ཡང་
གཏོགས། །ཞེས་གསུངས་སོ། །དེ་ལྟར་བསྟན་པའི་ཕྱིན་དྲུག་དེ་ཡང་། གྲངས་
ངེས་གོ་རིམ་ངེས་པ་དང་། །མཚན་ཉིད་དང་ནི་ངེས་ཚིག་དང་། །རབ་ཏུ་དབྱེ་དང་
བསྡུ་བ་སྟེ། །དྲུག་གིས་ཕ་རོལ་ཕྱིན་དྲུག་བསྡུས། །ཞེས་པའི་སྡོམ་གྱིས་མདོར་
བསྟན་ཏེ། དང་པོ་གྲངས་ངེས་ནི། མདོ་རྒྱན་ལས། ལོངས་སྤྱོད་དང་ནི་ལུས་ཕུན་
ཚོགས་པ་དང་། །འཁོར་ནི་ཕུན་སུམ་ཚོགས་པ་མངོན་མཐོ་དང་། །ཞེས་སོགས་
གསུངས་པ་ལྟར་མངོན་པར་མཐོ་བ་དང་། ངེས་པར་ལེགས་པའི་དོན་གསུམ་གྱིས་
འཆད་དེ། སྦྱིན་པ་དང་ཚུལ་ཁྲིམས་དང་བཟོད་པ་དང་གསུམ་ནི་ལོངས་སྤྱོད་དང་
ལུས་དང་འཁོར་ཕུན་སུམ་ཚོགས་པའི་དོན་ནོ། །བརྩོན་འགྲུས་དང་བསམ་གཏན་
དང་ཤེས་རབ་གསུམ་ནི་ཡོན་ཏན ན་འཕེལ་བ་དང་ཞི་གནས་དང་ལྷག་མཐོང་གི་དོན

272
 སྟག་ལུང་སྡོམ་གསུམ་རྒྱས་པ་
དུའོ། །གཉིས་པ་གོ་རིམ་ངེས་པ་ནི། རྒྱན་ལས། སྔ་མ་ལ་བརྟེན་ཕྱི་མ་སྐྱེ། །
དམན་དང་མཆོག་ཏུ་གནས་ཕྱིར་དང༌། །རགས་པ་དང་ནི་ཕྲ་བའི་ཕྱིར། །དེ་དག་
རིམ་པས་གནས་པ་ཡིན། །ཞེས་གསུངས་པ་ལྟར་ཏེ། སྦྱིན་པས་ལོངས་སྤྱོད་ལ་མི་
བལྟ་བར་ཚུལ་ཁྲིམས་སྲུང་ལ། ཚུལ་ཁྲིམས་དང་ལྡན་ན་བཟོད་པར་འགྱུར་ཞིང་།
བཟོད་པ་དང་ལྡན་པས་བརྩོན་འགྲུས་རྩོམ་ནུས་ལ། བརྩོན་འགྲུས་བརྩམས་པས་ཞི་
ལྷག་གི་ཏིང་ངེ་འཛིན་མྱུར་དུ་སྐྱེ། ཏིང་ངེ་འཛིན་ལ་མཉམ་པར་བཞག་པས་ཡང་དག་
པ་ཇི་ལྟ་བ་བཞིན་ཤེས་པར་འགྱུར་བས། སྔ་མ་ལ་བརྟེན་ནས་ཕྱི་མ་སྐྱེ་བའི་ཕྱིར་གོ་
རིམ་འདི་ལྟར་དུ་གཞག་གོ། །ཡང་ན་སྦྱིན་སོགས་དམན་པ་ལྔ་སྔོན་དུ་བསྟན་ལ།
དེ་དག་གི་སྙིང་པོ་ཤེར་ཕྱིན་མཆོག་ནི་ཕྱིས་བསྟན་པས་དམན་མཆོག་གི་གོ་རིམ་གྱིས་
དེ་ལྟར་བཞག་གོ། །ཡང་ན་རགས་པ་འཇུག་སླ་བ་ནི་སྔོན་དང་། ཕྲ་བ་འཇུག་དཀའ
བ་ནི་ཕྱིས་བསྟན་ནོ། །གསུམ་པ་མཚན་ཉིད་ནི། རྒྱན་ལས། སྦྱིན་པ་མི་མཐུན་
ཕྱོགས་ཉམས་དང་། །རྣམ་པ་པར་མི་རྟོག་ཡེ་ཤེས་ལྡན།།འདོད་པ་ཐམས་ཅད་ཡོངས་
རྫོགས་བྱེད། །སེམས་ཅན་རྣམས་སྨིན་བྱེད་རྣམས་སོ། །ཞེས་གསུངས་པ་
ལྟར། སྦྱིན་པ་ནས་ཤེས་རབ་ཀྱི་བར་ཐམས་ཅད་ཀྱང་མཚན་ཉིད་བཞི་ལྡན་ནོ། །བཞི་
པ་ངེས་ཚིག་ནི། རྒྱན་ལས། དབུལ་བ་འདོར་བར་བྱེད་པ་དང་། །བསིལ་བ་ཐོབ་
དང་ཁྲོ་བཟོད་དང་། །མཆོག་སྦྱོར་བ་དང་ཡིད་འཛིན་དང་། །དོན་དམ་ཤེས་པའི་
ཕྱིར་བཤད་དོ། །ཞེས་ཏེ་རིམ་པ་ལྟར་སྦྱིན་ཚུལ་བཟོད་བརྩོན་བསམ་ཤེས་ཀྱི་ངེས
ཚིག་ཏུ་སྦྱར་རོ། ། ལྔ་པ་དབྱེ་བ་ནི། བསྐལ་བཟང་གི་མདོར། ཡོངས་སུ་སྦྱོང་བའི་
ཕར་ཕྱིན་དྲུག་དང་། སྣང་བར་བྱེད་པའི་ཕར་ཕྱིན་དྲུག་དང་། འཇིག་རྟེན་པའི་ཕར་

273
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
ཕྱིན་དྲུག་དང་། སེམས་ཅན་ལ་དམིགས་པའི་ཕར་ཕྱིན་དྲུག་དང་། གནས་ཀྱི་ཕར་
ཕྱིན་དྲུག་སོགས་ནས་མྱ་ངན་ལས་འདས་པའི་ཕྱིན་དྲུག །ཆོ་འཕྲུལ་གྱི་ཕྱིན་དྲུག །
བསྟན་དབྱེའི་ཕྱིན་དྲུག 
ག །རིང་བསྲེལ་གྱི་ཕྱིན་དྲུག་གི་བར་སུམ་བརྒྱ་ལྔ་བཅུ་ལ་ཕར་
ཕྱིན་དྲུག་གིས་བསྒྱུར་བས་ཉིས་སྟོང་ཆིག་བརྒྱ་སྟེ་འདོད་ཆགས་ཀྱི་རྟོག་པ་ཇི་སྙེད་ཀྱི
ཅ
གཉེན་པོའོ། །དེ་བཞིན་དུ་ཞེ་སྡང་དང་གཏི་མུག་དུག་གསུམ་ཆ་མཉམ་གྱི་རྟོག་པ་དེ་
སྙེད་རེའི་གཉེན་པོ་དེ་སྙེད་དེ། ཕ་རོལ་ཏུ་ཕྱིན་པ་བརྒྱད་སྟོང་བཞི་བརྒྱར་འགྱུར་ལ།
དེ་དག་གི་རྣམ་པ་རེ་རེ་ཡང་བཅུར་འཇུག་པའི་ཕྱིར་བརྒྱད་ཁྲི་བཞི་སྟོང་དང་། དེ་སྙེད་
ཀྱི་ཆོས་ཀྱི་སྒོ་དང་། གཟུངས་དང་ཏིང་ངེ་འཛིན་གྱི་སྒོ་ཡང་དེ་བཞིན་དུ་འགྱུར་བར་
གསུངས་སོ། །ཡང་ན་ཕྱིན་དྲུག་རེ་རེ་ལ་སྦྱིན་པའི་སྦྱིན་པ་སོགས་དྲུག་རེར་ཕྱེ་བས་
སུམ་ཅུ་རྩ་དྲུག་སྟེ། སྦྱིན་པ་ལ་སོགས་རྣམ་དྲུག་སྟེ། །དེ་དག་སོ་སོར་བསྡུས་པ་
ཡིས། །གོ་ཆའི་བསྒྲུབ་པ་གང་ཡིན་པ། །དྲུག་ཚན་དྲུག་གིས་ཇི་བཞིན་བཤད། །
ཅེས་གསུངས་སོ། །དྲུག་པ་བསྡུ་བ་ནི། དེ་ལྟར་ཕྱིན་དྲུག་རྣམ་པར་ཕྱེ་བ་དང་བཅས་
པ་དེ་དག་ཀྱང་བསྡུ་ན་ཚོགས་གཉིས་སུ་འདུས་ཏེ། མདོ་སྡེ་རྒྱན་ལས། སྦྱིན་དང་
ཚུལ་ཁྲིམས་བསོད་ནམས་ཀྱི། །ཚོགས་ཡིན་ཤེས་རབ་ཡེ་ཤེས་ཀྱི། །གསུམ་པོ་
གཞན་ནི་གཉིས་ཀའི་སྟེ། །ཞེས་གསུངས་སོ། །
གཉིས་པ་ཡན་ལག་རྒྱས་པར་བཤད་པ་ལ་དྲུག་གི་དང་པོ་ནི། སྦྱིན་པའི་ཕར་
ཕྱིན་ལ་སྡོམ་ནི། སྐྱོན་ཡོན་བསམ་དང་ངོ་བོ་དབྱེ། །མཚན་ཉིད་སྤེལ་དང་དག་བྱ་
བདུན། །ཞེས་སོ། །དེའི་དང་པོ་ནི། སྦྱིན་གཏོང་མ་མྱོང་ལོངས་སྤྱོད་མེད། །
སེམས་ཅན་བསྡུ་བར་ཡོང་མི་ནུས། །བྱང་ཆུབ་ཐོབ་པ་ལྟ་ཅི་སྨོས། །ཞེས་གསུངས་

274
 སྟག་ལུང་སྡོམ་གསུམ་རྒྱས་པ་
སོ། །གཉིས་པ་ཡོན་ཏན་ནི། དབུ་མ་འཇུག་པ་ལས། སྐྱེ་བོ་འདི་ཀུན་བདེ་བ་མངོན་
འདོད་ཅིང་། །མི་རྣམས་བདེ་བའང་ལོངས་སྤྱོད་མེད་མིན་ལ། །ལོངས་སྤྱོད་ཀྱང་ནི་
སྦྱིན་ལས་འབྱུང་མཁྱེན་ནས། །ཐུབ་པས་དང་པོར་སྦྱིན་པའི་གཏམ་མཛད་དོ། །
ཞེས་གནས་སྐབས་ཀྱི་འབྲས་བུ་དང༌། བྱང་སེམས་སྡེ་སྣོད་ཀྱི་མདོར། སྦྱིན་པ་
གཏོང་ལ་བྱང་ཆུབ་རྙེད་མི་དཀའ། །ཞེས་མཐར་ཐུག་གི་འབྲས་བུ་བསྟན་པ་ལྟར་རོ།།
གསུམ་པ་ངོ་བོ་ནི། བྱང་ས་ལས། སྦྱིན་པའི་ངོ་བོ་ཉིད་གང་ཞེ་ན། མ་ཆགས་པ་
དང་ལྷན་ཅིག་སྐྱེས་པའི་སེམས་གང་ཡིན་པ་དང་། དེས་ཀུན་ནས་བསླངས་ནས་སྦྱིན་
པར་བྱ་བའི་དངོས་པོ་ཡོངས་སུ་གཏོང་བའོ། །ཞེས་གསུངས་པ་ལྟར་ཆགས་མེད་དུ་
མི་
བདོག་པ་ཡོངས་སུ་གཏོང་བའོ། །བཞི་པ་དབྱེ་བ་ནི། ཟང་ཟིང་གི་སྦྱིན་པ་དང་། མི་
འཇིགས་པའི་སྦྱིན་པ་དང་། ཆོས་ཀྱི་སྦྱིན་པ་སྟེ་གསུམ་མོ། །དེ་དག་གི་རིམ་པ་ལྟར་
གཞན་གྱི་ལུས་དང་སྲོག་དང་སེམས་བརྟན་པར་བྱེད་དོ། །ལྔ་པ་དེ་དག་སོ་སོའི་
མཚན་ཉིད་ལ། །དང་པོ་ཟང་ཟིང་གི་སྦྱིན་པ་ནི། སྤྱིར་གཞན་ལ་གནོད་པའི་ཕྱིར་རམ་
གྲགས་སྙན་འཕེལ་བ་དང་། འགྲན་པའི་ཆེད་དང་ལན་ལ་རེ་བའི་སྦྱིན་པ་ནི་བསམ་པ་
ལོག་པ་ཡིན་ལ། འཁོར་སྒྱུར་ར་དང་ཚངས་པ་བརྒྱ་སྦྱིན་སོགས་འཁོར་བའི་བདེ་འབྲས་
ཀྱི་ཆེད་དམ། ཉན་རང་གི་བྱང་ཆུབ་ཐོབ་འདོད་ཀྱི་སྦྱིན་པ་ནི་བསམ་པ་དམན་པ་ཡིན་
པས་སྤངས་ལ། མྱོས་པར་འགྱུར་བ་ཆང་དང་། སྲོག་དང་འ བྲལ་བྱེད་དུག་
མཚོན། མི་འཕྲོད་པའི་ཟས། རྒྱ་རྙི་དང་རྔོན་གྱི་འཁྲུལ་འཁོར། མནན་སྲེག་འཕེན་
པ་སོགས་མཐུ་དང་བྱད་ཀྱི་ཐབས་དང་། ཕ་མ་ནི་སྦྱིན་བྱའི་དངོས་པོ་མ་དག་པའོ། །
དཔའ་བཀོང་བའི་ཕྱིར་རམ་བདུད་རིགས་ཀྱིས་མཐོ་འཚམས་པའི་ཆེད་དུ་སློང་བ་

275
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
དང་། སློང་པོ་བདུད་ཀྱིས་བརླམས་པ། སེམས་མྱོས་པའམ་འཁྲུགས་པ། ལུས་
སློང་བ་ལ་སོགས་དང་། འགྲངས་ཤིང་ངོམས་པས་བཟའ་བཏུང་སློང་བ། དད་
མེད་དམ་ཆོས་ཞུ་བ་སོགས་ནི་ཞིང་མ་དག་པའོ། །ཁྲོས་ཤིང་ཞེ་སྡང་བ་དང་།
བརྙས་ཤིང་སྨོད་པ་དང་། མི་དགའ་བཞིན་དུའ མ་རྡེག་བཞིན་དུ་དང་། མ་གུས་
པའམ་ཡུན་རིང་དུ་འགྱངས་པའི་མཐར་སྦྱིན་པ་སོགས་པ་ནི་སྦྱིན་ཐབས་སྐྱོན་ཅན་
ནོ། །དེ་དག་ལས་བཟློག་སྟེ་སྙིང་རྗེ་ཆེན་པོས་སེམས་ཅན་ཐམས་ཅད་བྱང་ཆུབ་ལ་
འགོད་པར་འདོད་པའི་བསམ་པས་སྦྱིན་པ་བརྩམས་ཤིང་། དངོས་པོ་དག་པ། སྦྱིན་
ཡུལ་དེ་དག་གམ་གཞན་ལ་དངོས་དང་བརྒྱུད་ནས་མི་གནོད་ཅིང་ཕན་པར་འགྱུར་བ་
སྦྱིན་པ་ཡིན་ལ། བྱང་ཆུབ་སེམས་དཔའི་ཐབས་མཁས་པས་མི་གཏོང་བ་ཅི་ཡང་
མེད་དོ། །ཞིང་ནི་བཞི་སྟེ། ཡོན་ཏན་གྱི་ཁྱད་པར་དུ་བྱས་པའི་ཞིང་བླ་མ་དང་དཀོན
མཆོག །ཕན་བཏགས་པས་ཁྱད་པར་དུ་བྱས་པའི་ཞིང་ཕ་མ། སྡུག་བསྔལ་བས་
ཁྱད་པར་དུ་བྱས་པའི་ཞིང་མགོན་སྐྱབས་དང་བྲལ་བ། གནོད་པ་བྱེད་པས་ཁྱད་པར་
དུ་བྱས་པའི་ཞིང་དགྲ་ལ་སོགས་པ་རྣམས་ཡིན་ལ། སྤྱིར་ནི་འགྲོ་བ་ཐམས་ཅད་སྦྱིན་
པའི་ཞིང་ངོ་། །སློང་བ་དག་འོང་བ་ན་ཆེས་དགའ་བས་བཞིན་འཛུམ་པ་དང་བཅས་
པས་འོངས་པ་ལེགས་སོ་ཞེས་སོགས་ཞེ་ས་དང་བཀུར་སྟིར་བཅས་ཏེ། མྱུར་བ་ཉིད་
དུ་རང་གི་ལག་བདར་ཏེ་ཕ་རོལ་ལ་གནོད་པར་མི་འགྱུར་བར་དུས་བབ་ཏུ་སྦྱིན་ཞིང་།
སྦྱིན་པའི་ཚེ་སེམས་དང་བ་དང༌། བྱིན་ཟིན་ནས་འགྱོད་པ་མེད་པར་དགེ་བའི་རྩ་བ་
བྱང་ཆུབ་ཏུ་བསྔོ་བ། སྦྱིན་བྱའི་དངོས་པོ་ལ་
ལ་ནང་གི་དངོས་པོ་དང་ཕྱིའི་དངོས་
པོའོ། །དེ་ལ་ནང་གི་དངོས་པོ་ནི། སྲེད་མེད་ཀྱི་བུས་ཞུས་པའི་མདོ་ལས། ཡོད་དེ་

276
 སྟག་ལུང་སྡོམ་གསུམ་རྒྱས་པ་
ཡོད་ན་ལག་པ་འདོད་པ་ལ་པ་ལག་པ་སྦྱིན་ནོ། །རྐང་པ་འདོད་ད་པ་ལ་རྐང་པ། མིག་
འདོད་པ་ལ་མིག །ཤ་འདོད་པ་ལ་ཤ། ཁྲག་འདོད་པ་ལ་ཁྲག །ཅེས་སོགས་
གསུངས་པ་ལྟར་རང་གི་ལུས་སུ་གཏོགས་པ་རྣམས་གཏོང་བ་སྟེ། འོན་ཀྱང་ལས་
དང་པོ་པས་ནི་བདག་གཞན་མཉམ་པའི་བློ་མ་སྐྱེས་ཀྱི་བར་དུ་ལུས་བསྲེལ་ཞིང་མི་
གཏོང་བར་བཤད་དོ། །ཕྱིའི་དངོས་པོ་ནི་གོང་གི་མདོ་ལས། ཕྱི་རོལ་གྱི་དངོས་པོ་
འདི་ལྟ་སྟེ། ནོར་དང་། འབྲུ་དང་། དངུལ་དང་། གསེར་དང་། རིན་པོ་ཆེ་དང་།
རྒྱན་དང་། རྟ་དང་། གླང་པོ་ཆེ་དང་། བུ་དང་། བུ་མོ་དང་ཞེས་སོགས་
གསུངས་པ་ལྟར་བཟའ་བཏུང་བགོ་བ་བཞོན་པ། བུ་དང་ཆུང་མ་སོགས་བདོག་པ་
ཐམས་ཅད་དོ། །འོན་ཀྱང་བྱང་སེམས་རབ་བྱུང་གིས་ནི་དགེ་སློང་གི་མེད་དུ་མི་རུང་
བའི་ཡོ་བྱད་དག་ལས་གཞན་པའོ། །མངོན་པ་ཀུན་ལས་བཏུས་པ་ལས། ཕྱིར་ཞིང་
སྦྱིན་པ་དང་། ཕྱོགས་མི་བྱེད་པར་སྦྱིན་པ་དང་། འདོད་པ་ཡོངས་སུ་རྫོགས་པར་
མེད་པར་སྦྱིན་པ་དང་། ལེན་པ་པོའི་བསམ་པ་དང་མཐུན་པར་སྦྱིན་པའི་དོན་ནོ། །
གཉིས་པ་མི་འཇིགས་པའི་སྦྱིན་པ་ནི། བྱང་ས་ལས་མི་འཇིགས་པའི་སྦྱིན་པ་ནི།
སེང་གེ་དང་། སྟག་དང་། ཆུ་སྲིན་འཛིན་ཁྲི་དང་། རྒྱལ་པོ་དང་། ཆོམ་
རྐུན་དང་།
ཆུ་ལ་སོགས་པའི་འཇིགསས་པ་ལས་ཡོངས་སུ་སྐྱོབ་པ་ཡིན་པར་རིག་པར་བྱའོ།
ཞེས་གསུངས་པ་ལྟར་སེམས་ཅན་གང་དག་དགྲ་རྐུན་མེ་ཆུ་གཅན་གཟན་ནད་སོགས་
ཀྱིས་མནར་བ་རྣམས་ལ་སྙིང་བརྩེ་བས་འཇིགས་སྐྱོབ་བྱེད་པའོ། །གསུམ་པ་ཆོས་ཀྱི་
སྦྱིན་པ་ནི། གང་ཟག་དད་ལྡན་དོན་གཉེར་ལ་སྣོད་བརྟགས་ཏེ་རུང་བར་ཤེས་ན།

བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་277
ས4༔ཟང་ཟིང་ལ་ལྟོས་པ་མེད་ཅིང་སྙིང་རྗེ་བའི་སེམས་ཀྱིས་ཕྱོགས་གཙང་མ་རྒྱན་གྱིས་
བརྒྱན་པར་སེང་ཁྲི་རྐང་སྟན་ཅན་བཤམས་པ་ལ། ཁྲུས་བྱས་ཤིང་གཙང་སྦྲ་སྔོན་དུ་
འགྲོ་བས་སྤྱོད་ལམ་ཞི་བས་འདུག་སྟེ་བློ་གྲོས་རྒྱ་མཚོས་ཞུས་པའི་མདོ་ལས་
གསུངས་པའི་བདུད་ཚར་གཅོད་པའི་སྔགས་བཟླས་ཏེ་བྱང་ཆུབ་ཀྱི་སེམས་ཀྱིས་ཟིན་
པས་ཆོས་བགྲོ་བར་བྱ་ལ། ཉན་པོ་ཡང་སྐྱེས་རབས་ལས། རབ་ཏུ་དམའ་བའི་སྟན་
ལ་འདུག །དུལ་བའི་དཔལ་ནི་རྣམ་པར་བསྐྱེད། །དགའ་དང་ལྡན་པའི་མིག་གིས་
བལྟ། །ཚིག་གི་བདུད་རྩི་འཐུང་བ་བཞིན། །གུས་པ་བསྐྱེད་ལ་ཆོས་ཉོན་ཅིག །ཅེས་
གསུངས་པའི་སྤྱོད་ལམ་དང་ལྡན་ཞིང་འདུ་ཤེས་གསུམ་དང་འབྲེལ་བར་སྣོད་ཀྱི་སྐྱོན་
སྤངས་ཏེ་ཉན་ནོ། །དེ་ནས་ཆོས་ཀྱི་ཚིག་འབྲེལ་ཆགས་ཤིང་གསལ་ལ་རན་པ་བཤད་
དོ། །དྲུག་པ་སྤེལ་བ་ནི། བྱང་སེམས་སྡེ་སྣོད་ཀྱི་མདོར། ཤཱ་རིའི་བུ་བྱང་ཆུབ་
སེམས་དཔའ་མཁས་པས་ནི། སྦྱིན་པ་ཉུང་དུ་ཡིན་ཡང་མང་པོར་བྱེད་དེ་ཡེ་ཤེས་ཀྱི་
སྟོབས་ཀྱིས་ལྷག་པར་བྱེད་དོ། །ཤེས་རབ་ཀྱི་སྟོབས་ཀྱིས་རྒྱས་པར་བྱེད་དོ། །བསྔོ་
བའི་སྟོབས་ཀྱིས་དཔག་ཏུ་མེད་པར་བྱེད་དོ། །ཞེས་གསུངས་པ་ལྟར་ཡེ་ཤེས་དང་
ཤེས་རབ་དང་བསྔོ་བའི་སྟོབས་ཀྱིས་སྤེལ་བར་བྱའོ། །བདུན་པ་དག་པར་བྱ་བ་ནི།
སྦྱིན་པ་དེ་དག་འཁོར་བའི་རྒྱུར་མི་འགྲོ་བའི་ཕྱིར་སྟོང་པས་ཟིན་པར་བྱ་ལ། ཐེག་
དམན་གྱི་རྒྱུར་མི་འགྲོ་བའི་ཕྱིར་སྙིང་རྗེས་ཟིན་པར་བྱས་པས། མི་གནས་པའི་མྱང་
འདས་འབའ་ཞིག་གི་རྒྱུར་འགྲོ་བར་བྱེད་པའོ། །
གཉིས་པ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་སྡོམ་ནི། སྐྱོན་ཡོན་བསམ་དང་
ངོ་བོ་དབྱེ། །མཚན་ཉིད་སྤེལ་དང་དག་བྱ་བདུན། །ཞེས་གསུངས་ཏེ། དང་པོ་ནི།

278
 སྟག་ལུང་སྡོམ་གསུམ་རྒྱས་པ་
ཚུལ་ཁྲིམས་ཡང་དག་པར་ལྡན་པའི་མདོར། ཇི་ལྟར་རྐང་མེད་ལམ་འཇུག་ག་ལ་
ནུས། །དེ་བཞིན་ཚུལ་ཁྲིམས་མེད་པས་ཐར་མི་འགྱུར། །ཇི་ལྟར་མིག་མེད་
གཟུགས་མཐོང་མི་འགྱུར་བ། །དེ་བཞིན་ཚུལ་ཁྲིམས་མེད་པས་ཆོས་མི་མཐོང་། །
ཞེས་གསུངས་པ་ལྟར་རོ། །གཉིས་པ་ཡོན་ཏན་ནི། གནས་སྐབས་སུ་སྡུད་པ་
ལས། ཁྲིམས་ཀྱིས་དུད་འགྲོའི་འགྲོ་བ་དུ་མའི་ངོ་བོ་གང་། ། མི་ཁོམ་བརྒྱད་སྤངས་
དེ་ཡིས་དལ་བ་རྟག་ཏུ་རྙེད། །ཅེས་དང་། མཐར་ཐུག་ནི་ཡབ་
བ་སྲས་མཇལ་བའི་
མདོར། ཁྲིམས་གཙང་ཕན་འདོགས་མང་བས་ན། །བྱང་ཆུབ་བསྒྲུབ་པ་ཡོངས་མི་
དཀའ། །ཞེས་གསུངས་པ་ལྟར་རོ། །གསུམ་པ་ཚུལ་ཁྲིམས་ཀྱི་ངོ་བོ་ནི། བྱང་ས་
ལས། ཡོན་ཏན་བཞི་དང་ལྡན་པའི་ཚུལ་ཁྲིམས་ཀྱི་ངོ་བོ་ཉིད་ཡིན་པར་རིག་པར་བྱ་
སྟེ། བཞི་གང་ཞེ་ན། ཕ་རོལ་ལས་ལེགས་པར་ཡང་དག་པར་བླངས་པ་དང་།
བསམ་པ་ཤིན་ཏུ་རྣམ་པར་དག་པ་དང་། ཉམས་པར་གྱུར་ན་ཕྱིར་གསོ་བར་བྱེད་པ་ས་
དང་། མི་ཉམས་པར་བྱ་བའི་ཕྱིར་གུས་པ་བསྐྱེད་ནས་དྲན་པ་ཉེ་བར་གནས་པའོ། །
བཞི་པ་དབྱེ་བ་ནི། སྡོམ་པའི་ཚུལ་ཁྲིམས་དང་། དགེ་བའི་ཆོས་སྡུད་པའི་ཚུལ་
ཁྲིམས་དང་། སེམས་ཅན་གྱི་དོན་བྱེད་པའི་ཚུལ་ཁྲིམས་སོ། །དེ་དག་སོ་སོས་རིམ་
པ་ལྟར་སེམས་
པ་གནས་པ་དང་། རང་རྒྱུད་ཀྱི་ཆོས་སྨིན་ པ་དང་། སེམས་
ཅན་
ཡོངས་སུ་སྨིན་པར་བྱེད་པའོ། ། ལྔ་པ་སོ་སོའི་མཚན་ཉིད་ལ་སྡོམ་པའི་ཚུལ་ཁྲིམས་ས་
ནི། ཐུན་མོང་བ་བྱང་ས་ལས། དེ་ལ་བྱང་ཆུབ་སེམས་དཔའ་སྡོམ་པའི་ཚུལ་ཁྲིམས་
ནི། སོ་སོ་ཐར་པའི་སྡོམ་པ་ཡང་དག་པར་བླངས་པ་རིས་བདུན་པོ་དགེ་སློང་དང་།
དགེ་སློང་མ་དང་། དགེ་སློབ་མ་དང་། དགེ་ཚུལ་དང་། དགེ་ཚུལ་མ་དང་། དགེ་

279
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
བསྙེན་དང་། དགེ་བསྙེན་མའི་ཚུལ་ཁྲིམས་གང་ཡིན་པ་སྟེ། དེ་ཡང་ཁྱིམ་པ་དང་
རབ་ཏུ་བྱུང་བའི་ཕྱོགས་ལ་ཅི་རིགས་པར་རིག་པར་བྱའོ། །ཞེས་གསུངས་པ་ལྟར་
སོ་ཐར་རིས་བདུན་གང་རུང་སེམས་བསྐྱེད་ཀྱིས་ཟིན་པས་བསྲུང་བའོ། །ཐུན་མོང་མ་
ཡིན་པ་ནི་གོང་དུ་བསྟན་པའི་ཤིང་རྟའི་སྲོལ་སོ་སོའི་བཞེད་ཀྱིས་རྩ་བ་དང་ཡན་ལག་
གི་ལྟུང་བ་ཆ་མཐུན་དང་བཅས་པ་ལ་སྤང་བླང་འཇུག་ལྡོག་ཚུལ་བཞིན་དུ་བྱེད་
པའོ། །གཉིས་པ་དགེ་བ་ཆོས་སྡུད་ཀྱི་ཚུལ་ཁྲིམས་ནི། སྤྱིར་བྱང་སྡོམ་དང་ལྡན་
པས་དགེ་བ་ཅི་སྤྱད་དགེ་བ་ཆོས་སྡུད་ཡིན་མོད་ཀྱང་། བྱང་ས་ལས། བྱང་ཆུབ་
སེམས་དཔའི་ཚུལ་ཁྲིམས་ལ་བརྟེན་ཅིང་གནས་ནས་ཐོས་པ་དང་། བསམ་པ་
དང་། སྒོམ་པ་དང་། གཅིག་པུར་དགའ་བ་ལ་བརྩོན་པར་བྱེད་དོ། །བླ་མ་རྣམས་
ལ་བཀུར་སྟི་དང་རིམ་གྲོ་བྱེད་པ་དང་། ནད་པ་ལ་རིམ་གྲོ་དང་ནད་གཡོག་བྱེད་པ་
དང་། ལེགས་པར་སྦྱིན་ཞིང་ཡོན་ཏན་སྒྲོག་པ་དང་། གཞན་གྱི་བསོད་ནམས་ལ་
རྗེས་སུ་ཡི་རང་ཞིང་། 
བརྙས་པ་ལ་བཟོད
ད་པ་དང་། དགེ་བ་བྱང་ཆུབ་ཏུ་བསྔོ་ཞིང་
སྨོན་ལམ་འདེབས་པ་དང༌། དཀོན་མཆོག་མཆོད་ཅིང་བརྩོན་འགྲུས་རྩོམ་པ་
དང་། བག་ཡོད་པར་གནས་པ་དང་། བསླབ་པ་དྲན་པ་དང་། ཤེས་བཞིན་གྱིས་
བསྲུང་བ་དང་། དབང་པོའི་སྒོ་སྲུང་ཞིང་ཟས་ཀྱི་ཚོད་ཤེས་པ་དང་། ནམ་གྱི་ཆ་སྟོད་
དང་ཆ་སྨད་ལ་མི་ཉལ་བར་རྣལ་འབྱོར་ལ་བརྩོན་པ་དང་། སྐྱེས་བུ་དམ་པ་དང་དགེ
བའི་བཤེས་གཉེན་ལ་བརྟེན་པ་དང་། རང་གི་འཁྲུལ་པ་ལ་བརྟགས་ནས་དེ་འཆགས་
ཤིང་གཏོང་བ་སྟེ། དེ་ལྟ་བུའི་ཆོས་རྣམས་སྒྲུབ་པ་དང་། སྲུང་བ་དང་། རྣམ་པར་
འཕེལ་བར་བྱེད་པ་ནི་དགེ་བ་ཆོས་སྡུད་པའི་ཚུལ་ཁྲིམས་ཞེས་བྱའོ་གསུངས་སོ། །

280
 སྟག་ལུང་སྡོམ་གསུམ་རྒྱས་པ་
གསུམ་པ་སེམས་ཅན་གྱི་དོན་བྱེད་པའི་ཚུལ་ཁྲིམས་ནི། སྤྱིར་སེམས་བསྐྱེད་ཀྱིས་
ཟིན་ནས་སྒོ་གསུམ་གྱིས་སེམས་ཅན་གྱི་དོན་སྒྲུབ་པ་ཉིད་ཡིན་མོད་ཀྱང༌། བྱེ་བྲག་ཏུ
བྱང་ས་ལས། བྱ་བ་དོན་དང་ལྡན་པ་ལ་གྲོགས་སུ་འགྲོ་བ་དང་། སེམས་ཅན་སྡུག
བསྔལ་བ་རྣམས་ཀྱི་སྡུག་བསྔལ་སེལ་བ་དང་། ཐབས་མི་ཤེས་པ་ལ་རིགས་པ་སྟེསྟན་
པ་དང་། བྱས་པ་གཟོ་ཞིང་ཚོར་ཏེ་ལན་དུ་ཕན་འདོགས་པ་དང༌། འཇིགས་པ་
རྣམས་ལས་སྲུང་བ་དང་། སྡུག་བསྔལ་བ་རྣམས་ཀྱི་མྱ་ངན་སེལ་བ་དང་། ཡོ་བྱད་
མེད་པ་རྣམས་ལ་ཡོ་བྱད་སྟོབ་པ་དང་། ཆོས་ཀྱིས་འཁོར་ལེགས་པར་སྡུད་པ་དང་།
སེམས་དང་མཐུན་པར་འཇུག་པ་དང་། ཡང་དག་པའི་ཡོན་ཏན་གྱིས་དགའ་བར་
བྱེད་པ་དང་། ལེགས་པར་ཚར་གཅོད་པ་དང༌། རྫུ་འཕྲུལ་གྱིས་སྐྲག་པ་དང་འདུན་
པར་བྱེད་པའོ། །ཞེས་གསུངས་པ་ལྟ་བུའོ། །ཞར་བྱུང་སྒོ་གསུམ་གྱི་འདུ་བྱེད་
མ་དག་པ་སྤང་བ་ལ། ལུས་ཀྱི་འདུ་བྱེད་མ་དག་པ་ནི་མཆོང་རྒྱུག་སོགས་རྨུ་རྒོད་
རྩབ་ཧྲལ་གྱི་སྤྱོད་པའོ། །དག་པ་ནི་དལ་ཞིང་འཇམ་ལ་བཞིན་འཛུམ་དང་བཅས་ཤིང་
གཞན་ལ་ལྟ་བ་བ་དང་། སྟན་ལ་འདུག་པ་དང་ཟས་ཟ་བ་དང་སྤྱོད་ལམ་གྱི་ཚེ་དང་ཉལ་
བ་སོགས་ཀྱི་སྐབས་ཐམས་ཅད་དུ་དྲན་ཤེས་དང་ལྡན་པས་གཞན་མ་དད་པའི་རྒྱུར་
འགྱུར་ཞིང་རང་གཞན་གྱི་ཕན་བདེའི་གེགས་སུ་གྱུར་པ་དག་སྤངས་ཏེ་སྤྱོད་ལམ་
མཛེས་པར་བྱའོ། །ངག་གི་འདུ་བྱེད་མ་དག་པ་ནི་དགོས་མེད་དུ་དུས་འདའ་བར་བྱེད་
པཔ་སྨྲ་བ་མང་པོ་དང༌། གཞན་གནད་ལ་འབིགས་པའི་ཚིག་རྣོན་པོ་དེ་སྤང་བར་
བྱའོ། །དག་པ་ནི་ཇི་སྐད་དུ། སྨྲ་ན་ཡིད་ཕེབས་འབྲེལ་བ་དང་། །དོན་གསལ་ཡིད་
དུ་འོང་བ་དང༌། །ཆགས་དང་ཞེ་སྡང་སྤང་བ་དང༌། །འཇམ་ཞིང་རན་པར་སྨྲ་བར་ར་

བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་281
བྱ། །ཞེས་པ་ལྟར། གཞན་ལ་མི་གནོད་པའམ་ཕན་པར་ཤེས་ན་དུས་དང་བསྟུན་
པས་སྐྱོན་སྤངས་ནས་རན་པར་སྨྲའོ། །ཡིད་ཀྱི་འདུ་བྱེད་མ་དག་པ་ནི། དུག་ལྔ་དང་
གཡོ་སྐྱེད་ཅིང་སངས་རྒྱས་ཀྱིས་མ་གནང་ལ་དགེ་རྩ་འཕྲོག་པར་བྱེད་པ་རྙེད་པ་དང་
བཀུར་སྟི་དག་དང་། གཉིད་དང་རྨུགས་པ་དག་ལ་དགའ་གྱུར་པ། །དེ་ཡི་ཤེས་རབ་
ཤིན་ཏུ་ཉམ་ཆུང་འགྱུར། །དེ་ཡི་བློ་ཡང་ཡོངས་སུ་ཉམས་པར་འགྱུར། ། ཡེ་ཤེས་
ལས་ནི་རྟག་ཏུ་དེ་ཉམས་འགྱུར། །ཞེས་སྨད་པའི་གཉིད་དང་རྨུགས་པ་སོགས་སྤང་
བར་བྱའོ། །དག་པ་ནི་དད་པ་སོགས་ཡིན་པས་དེ་དག་ལ་གནས་པར་བྱའོ། །དྲུག་པ་
སྤེལ་བ་ནི། ཡེ་ཤེས་དང་ཤེས་རབ་དང་བསྔོ་བ་གསུམ་གྱིས་སྤེལ་བ་སྟེ། སྦྱིན་པའི་
སྐབས་ལྟར་རོ། །བདུན་པ་ཚུལ་ཁྲིམས་དག་པར་བྱེད་པ་ནི། སྟོང་པ་ཉིད་དང་སྙིང་ང་
རྗེས་ཟིན་པ་སྟེ་གོང་དུ་བསྟན་པ་ལྟར་རོ། །
གསུམ་པ་བཟོད་པའི་ཕ་རོལ་ཏུ་ཕྱིན་པ་ལ་སྡོམ་ནི། སྐྱོན་ཡོན་བསམ་དང་ངོ་
བོ་དབྱེ། །མཚན་ཉིད་སྤེལ་དང་དག་བྱ་བདུན། །ཞེས་པའི་དང་པོ་ནི། སྤྱོད་འཇུག་
ལས། བསྐལ་པ་སྟོང་དུ་བསགས་པ་ཡི། །སྦྱིན་དང་བདེ་གཤེགས་མཆོད་ལ་
སོགས། །ལེགས་སྤྱད་གང་ཡིན་དེ་ཀུན་ཀྱང་། །ཁོང་ཁྲོ་གཅིག་གིས་འཇོམས་པར་
བྱེད། །ཅེས་པ་ལྟར་རོ། །གཉིས་པ་ཕན་ཡོན་ནི། གང་ཞིག་བསྒྲིམས་ཏེ་ཁྲོ་
འཇོམས་པ། །དེ་ནི་འདི་དང་གཞན་དུ་བདེ། །ཞེས་གནས་སྐབས་དང་། ཡབ་སྲས་
མཇལ་བའི་མདོར། ཁྲོ་བ་སངས་རྒྱས་ལམ་མིན་ཞེས། །རྟག་ཏུ་བྱམས་པ་
བསྒོམས་པ་ན། །བྱང་ཆུབ་དེ་ལས་སྐྱེ་བར་འགྱུར། །ཞེས་མཐར་ཐུག་གི་ཕན་ཡོན་
བསྟན་པ་ལྟར་རོ། །གསུམ་པ་བཟོད་པའི་ངོ་བོ་ནི། བྱང་ས་ལས། ཟང་ཟིང་མེད་

282
 སྟག་ལུང་སྡོམ་གསུམ་རྒྱས་པ་
པའི་སེམས་དང་། སྙིང་རྗེས་འབའ་ཞིག་གིས་ཇི་མི་སྙམ་པ་གང་ཡིན་པ་འདི་ནི།
མདོར་བསྡུ་ན་བྱང་ཆུབ་སེམས་དཔའ་བཟོད་པའི་ངོ་བོ་ཉིད་ཡིན་པར་རིག་པར་
བྱའོ། །ཞེས་གསུངས་པ་ལྟར་གནོད་པ་བྱེད་པ་ལ་ཇི་མི་སྙམ་པའོ། །བཞི་པ་དབྱེ་བ་
ནི། གཞན་གནོད་པ་བྱེད་པ་ལ་ཇི་མི་སྙམ་པའི་བཟོད་པ་དང་། སྡུག་བསྔལ་དང་དུ་
ལེན་པའི་བཟོད་པ་དང་། ཆོས་ལ་ངེས་པར་སེམས་པ་ལ་མོས་པའི་བཟོད་པ་སྟེ་
གསུམ་ཡིན་ལ། རིམ་པས་སེམས་ཅན་གྱི་རང་བཞིན་དང་། སྡུག་བསྔལ་གྱི་ངོ་བོ་
དང༌། ཆོས་དོན་ཕྱིན་ཅི་མ་ལོག་པ་ལ་དཔྱད་ནས་བཟོད་པར་བྱེད་པའོ། །ལྔ་པ་སོ་
སོའི་མཚན་ཉིད་ནི། དང་པོ་གནོད་པ་བྱེད་པ་ལ་ཇི་མི་སྙམ་པའི་བཟོད་པ་ནི། སྤྱིར་
གཞན་གྱིས་གནོད་པ་བྱས་པས་སེམས་མི་འཁྲུག་པར་གནོད་ལན་མི་བྱེད་ཅིང་འཁོན་
དུ་མི་འཛིན་པ་ཡིན་ལ། བྱེ་བྲག་ཏུ་སློབ་དཔོན་ཞི་བ་ལྷའི་ཞབས་ཀྱི་བཞེད་པ་ལྟར།
ཞེ་སྡང་འབར་བས་གནོད་བྱེད་དེ་ཉིད་ལ་རང་དབང་མེད་པ་དང་། ཚེ་སྔ་མ་ཕར་
གནོད་པ་བྱས་པའི་འབྲས་བུར་གོ་བ་དང༌། ལུས་བཟེ་རེ་ཆེ་ཞིང་མཚོན་ཆ་སོགས་
བརྡེག་པའི་གཞི་འདི་ཡོད་པ་ལས་སོ་སྙམ་པ་དང་། སེམས་ཀྱིས་རྐྱེན་མི་ཐེག་པ་ཆུ་
བུར་འདྲ་བའི་ལུས་འདི་བཟུང་བ་ལས་ཡིན་ནོ་སྙམ་པ་དང་། ཁོ་བདག་ལ་གནོད་ལ་
བདག་དེ་ལ་ཁྲོ་བས་གཉིས་ཀ་སྐྱོན་ཅན་དུ་རིག་པ་དང་། གནོད་བྱེད་ལ་བརྟེན་ནས་
བཟོད་པ་འབྱུང་ལ་དེས་ཚོགས་རྫོགས་པས་ཕན་འདོགས་པར་བརྟག་པ་དང་། བཟོད་
པ་ནི་བྱང་ཆུབ་ཀྱི་རྒྱུ་ཡིན་ལ། དེའི་རྒྱུ་གནོད་བྱེད་ཡིན་པས་དྲིན་ཆེའོ་སྙམ་པ་
དང་། སེམས་ཅན་མགུ་བར་བྱེད་པས་རྒྱལ་བ་ཐམས་ཅད་མཉེས་པར་བྱེད་པ་ཡིན་ནོ
སྙམ་པ་དང་། གནས་སྐབས་དང་མཐར་ཐུག་གི་ཕན་ཡོན་ཆེས་རྨད་དུ་བྱུང

283
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
སྙམ་པ་སྟེ། དེ་ལྟར་གནོད་བྱེད་དེ་ཉིད་ལ་རང་དབང་མེད་པ་དང་། རང་གི་ལས་
ལུས་སེམས་གསུམ་གྱི་སྐྱོན་དང་། སྐྱོན་ཅན་ཁྱད་མེད། ཕན་འདོགས་དྲིན་
ཆེ། སངས་རྒྱས་མཉེས་པ། ཕན་ཡོན་ཆེ་བ་སོགས་སུ་ངེས་པས་བཟོད་པར་བྱའོ།།
གཞན་ཡང་བྱང་ས་ལས་གསུངས་པ་འདུ་ཤེས་ལྔ་བསྐྱེད་ནས་བཟོད་པ་བསྒོམ་པའི་
ཚུལ་འབྱུང་བའི་གནོད་བྱེད་ལ་སྙིང་དུ་སྡུག་པའི་འདུ་ཤེས་ནི། གནོད་བྱེད་འདིས་སྔོན་
གྱི་ཚེ་རབས་དུ་མར་ཕ་མ་སྤུན་ཟླ་ཟླ་སློབ་དཔོན་སོགས་བྱས་ཏེ་ཕན་གྲངས་མེད་བཏགས་
པ་ལ། ད་ལྟ་བདག་གིས་གནོད་ལན་བྱ་བ་མི་རིགས་སོ་སྙམ་པའོ། །རྗེས་སུ་འབྲང་
བའི་འདུ་ཤེས་ནི་གནོད་པ་བྱེད་པ་ནི་རྐྱེན་ལ་རག་ལས་ཏེ་འདུ་ཤེས་ཙམ་ཆོས་ཙམ་དུ་
ཟད་དོ། །འདི་ལ་ནི་གཤེ་བར་བྱེད་དམ། རྡེག་པ་དང་། མཚང་འབྲུ་བ་དང་།
བརྒྱད་བཀག་བྱེད་པའི་བདག་གམ། སེམས་ཅན་ནམ། སྲོག་གམ། སྐྱེ་བ་གང་
ཡང་མེད་དོ་སྙམ་པའོ། ། མི་རྟག་པའི་འདུ་ཤེས་ནི་གནོད་ཀྱང་འཆི་བ་ལས་མ་འདས་
ལ༑ གནོད་ལན་གྱི་གཙོ་བོ་ནི་སྲོག་དང་འབྲལ་བ་སྟེ་དེས་ན་རང་བཞིན་གྱིས་འཆི་བ་
ལ་ལ་སྲོག་གཅོད་པར་སེམས་པ་གྱི་ནའོ་སྙམ་པའོ། །སྡུག་བསྔལ་བའི་འདུ་ཤེས་ནི་
སེམས་ཅན་ཐམས་ཅད་འདུ་བྱེད། འགྱུར་བ། སྡུག་བསྔལ་གྱི་སྡུག་བསྔལ་གསུམ་
གྱིས་གཙེས་བཞིན་པ་ལ། བདག་གིས་དེ་དག་གི་སྡུག་བསྔལ་སེལ་བར་མ་ནུས་ཀྱང་
བསྒྲུབ་པ་ལྟ་ག་ལ་ཞིག་སྙམ་པའོ། །ཡོངས་སུ་བཟུང་བའི་འདུ་ཤེས་ནི་བདག་གིས་
བྱང་ཆུབ་ཀྱི་མཆོག་ཏུ་སེམས་བསྐྱེད་ནས་སེམས་ཅན་ཐམས་ཅད་ཀྱི་སྡུག་བསྔལ་
སེལ་ཞིང་བདེ་བ་བསྒྲུབ་པར་དམ་བཅས་ཏེ་ཉེ་བའི་ཕྱོགས་སུ་བསྡུས་ཟིན་ནས། ད་ལྟ་
གནོད་པ་ཕྲན་ཚེགས་ལ་ལན་བྱ་མི་རིགས་སོ་ཞེས་བཟོད་པར་བྱའོ། །གཉིས་པ་སྡུག་

284
 སྟག་ལུང་སྡོམ་གསུམ་རྒྱས་པ་
བསྔལ་དང་ལེན་གྱི་བཟོད་པ་ནི། སྤྱིར་ཆོས་ཕྱིར་ངལ་བས་ཡིད་མི་གཡོ་བ་ཡིན་
ལ༑ བྱེ་བྲག་ཏུ་བྱང་ས་ལས་བརྒྱད་དུ་གསུངས་ཏེ། སྡོམ་པ་བསྲུང་བ་དང་། ཡོ་
བྱད་མ་ཚང་བ་སོགས་གནས་ལ་བརྟེན་པ་དང་། ན་རྒ་འཆི་བ་སོགས་འཇིག་རྟེན་གྱི་
ཆོས་ལ་བརྟེན་པ་དགུ་དང་། འགྲོ་འཆག་ཉལ་འདུག་སྟེ་སྤྱོད་ལམ་བཞི་ལས་འཆག
པ་དང་འདུག་པས་འདའ་བ་དང་། དཀོན་མཆོག་མཆོད་པ་སོགས་ཆོས་ཡོངས་སུ་
འཛིན་པ་བདུན་དང་། ཁྱིམ་པའི་རྟགས་སྤངས་པས་གཟུགས་དངང་ཁ་དོག་ངན་པ་
འཛིན་པ་སོགས་སློང་མོས་འཚོ་བ་བདུན་དང་། བརྩོན་འགྲུས་ཀྱིས་ལུས་སེམས་དུབ་
L
 པ་དང་། སེམས་ཅན་དོན་བྱེད་ཀྱི་ཚུལ་ཁྲིམས་བཅུ་གཅིག་པོ་དང་། རབ་བྱུང་གི་
ཆོས་གོས་ལྷུང་བཟེད་ཀྱི་ལས་སོགས་དང་ཁྱིམ་པའི་བྱ་བ་སོགས་ཕལ་གྱི་བྱ་བ་ལ་
བརྟེན་པ་སྟེ། གཞི་བརྒྱད་པོ་དེ་ལས་བྱུང་བའི་སྡུག་བསྔལ་ཐམས་ཅད་དང་དུ་ལེན་
ཞིང་གཞི་དེས་བརྩོན་འགྲུས་ཀྱང་མི་གཏོང་བའོ། །གསུམ་པ་ཆོས་ལ་ངེས་པར
སེམས་པ་ལ་མོས་པའི་བཟོད་པ་ནི། བྱང་ས་ལས་གསུངས་པ་མཆོག་གི་ཡོན་ཏན་
ལ་སོགས་པ་གནས་བརྒྱད་ལ་མོས་པའམ། ཡང་དེ་ཁོ་ན་ཉིད་ཀྱི་དོན་བདག་རྣམ་པ་
གཉིས་ཀྱིས་སྟོང་པའི་རང་བཞིན་ལ་མོས་ཤིང་བཟོད་པའོ། །གཞན་དཀའ་བའི་
བཟོད་པ་གསུམ། བཐམས་ཅད་ཀྱི་སྒོ་ནས་བཟོད་པ་བཞི། སྐྱེས་བུ་དམ་པའི་བཟོད་པ་
ལྔ། རྣམ་པ་ཐམས་ཅད་པའི་བཟོད་པ་དྲུག་དང་། ཕངས་ཤིང་འདོད་པའི་བཟོད་པ་
བརྒྱད་དང་། བདེ་བར་འགྱུར་བའི་བཟོད་པ་དགུ་དང་། རྣམ་པར་དག་པའི་བཟོད་
པ་བཅུ་སོགས་བྱང་སར་འབྱུང་བ་དག་ཀྱང་བལྟའོ། །དྲུག་པ་བཟོད་པ་སྤེལ་བ་
ནི། ཡེ་ཤེས་དང་ཤེས་རབ་དང་བསྔོ་བ་གསུམ་གྱིས་སྤེལ་ལོ། །བདུན་པ་དག་པར་

285
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
བྱ་བ་ནི། སྟོང་པ་དང་སྙིང་རྗེས་ཟིན་པའོ། །
བཞི་པ་བརྩོན་འགྲུས་ཀྱི་ཕར་ཕྱིན་ལ་སྡོམ་ནི། སྐྱོན་ཡོན་བསམ་དང་ངོ་བོ་
དབྱེ། །མཚན་ཉིད་སྤེལ་དང་དག་བྱ་བདུན། །ཞེས་པ་སྟེ། དང་པོ་ནི་བློ་གྲོས་རྒྱ་
མཚོས་ཞུས་པའི་མདོ་ལས། ལེ་ལོ་ཅན་ལ་ནི་སྦྱིན་པ་མེད་པ་ནས་ཤེས་རབ་ཀྱི་བར་དུ་
མེད་དོ། །ལེ་ལོ་ཅན་ལ་ནི་གཞན་དོན་མེད་དོ། །ལེ་ལོ་ཅན་ལ་ནི་བྱང་ཆུབ་ཤིན་ཏུ་
རིང་ཞིང་རྣམ་པར་རིང་ངོ༌། །ཞེས་སོ། །གཉིས་པ་ཕན་ཡོན་ནི། སྡུད་པ་ལས།
བརྩོན་འགྲུས་ཀྱིས་ནི་དཀར་པོའི་ཡོན་ཏན་འགྲིབ་མི་འགྱུར། །ཞེས་གནས་སྐབས་
དང་། ཡེ་ཤེས་མཐའ་ཡས་རྒྱལ་བའི་བང་མཛོད་རྙེད་པར་འགྱུར། །ཞེས་མཐར་
ཐུག་གི་ཕན་ཡོན་བསྟན་པ་ལྟར་རོ། །གསུམ་པ་ངོ་བོ་ནི། མངོན་པ་ཀུན་ལས་བཏུས་
པ་ལས། བརྩོན་འགྲུས་གང་ཞེ་ན། ལེ་ལོའི་གཉེན་པོ་སྟེ་དགེ་བ་ལ་སེམས་མངོན་
པར་སྤྲོ་བའོ། །ཞེས་གསུངས་པ་ལྟར་དགེ་བ་ལ་སྤྲོ་བའོ། །བཞི་པ་དབྱེ་བ་ནི། གོ་
ཆའི་བརྩོན་འགྲུས་དང་། སྦྱོར་བའི་བརྩོན་འགྲུས་དང་། ཆོག་པར་མི་འཛིན་པའི་
བརྩོན
འགྲུས་གསུམ་སྔ་མ་གཉིས་བ་བསམ་པ་དང་དང་སྦྱོར་བ་ཕུན་སུམ་ཚོགས་པ་
དང་། ཕྱི་མ་དེ་གཉིས་མཐར་ཕྱིན་བྱེད་དོ། ། ལྔ་པ་སོ་སོའི་མཚན་ཉིད་འཆད་པ་ལ།
དང་པོར་མི་མཐུན་པའི་ཕྱོགས་ངོ་ཤེས་དགོས་པས། དེ་ལ་གསུམ། སྙོམ་ལས་ཀྱི
ལེ་ལོ་དང་། སྐྱིད་ལུག་པའི་ལེ་ལོ་དང་། སྨད་པའི་ལེ་ལོའོ། །དང་པོ་ནི། ཉལ་བ་
དང༌། བསྙེས་པ་དང་། གཉིད་ལ་སོགས་པ་ཡིད་དལ་གྱི་བདེ་བ་ལ་ཆགས་པའོ། །
གཉིས་པ་ནི་བདག་ལྟ་བུ་ངན་པས་འབད་པ་བྱས་ཀྱང་བྱང་ཆུབ་ག་ལ་ཐོབ་སྙམ་ནས་
སེམས་ཞུམ་པའོ། །གསུམ་པ་ནི་དགྲ་འདུལ་བ་དང་རྫས་བསག་པ་ལ་སོགས་པ་མི་

286
 སྟག་ལུང་སྡོམ་གསུམ་རྒྱས་པ་
དགེ་བ་ལ་ཆགས་པ་དག་ཡིན་ཏེ། དེ་དག་སྡུག་བསྔལ་དངོས་ཀྱི་རྒྱུ་ཡིན་ཞིང་བྱ་བ་
ངན་ཞེན་གྱི་ལེ་ལོ་ཞེས་ཀྱང་འདོན་ནོ། །དེ་གསུམ་སོ་སོའི་གཉེན་པོར་བརྩོན་འགྲུས་
གསུམ་རིམ་གྱིས་ཉམས་སུ་ལེན་པའི་ཐོག་མར་གོ་ཆའི་བརྩོན་འགྲུས་ནི། དུས་འདི་
ནས་བཟུང་སྟེ་ཇི་སྲིད་སེམས་ཅན་ཐམས་ཅད་བླ་ན་མེད་པའི་བྱང་ཆུབ་ལ་མ་བཀོད་ཀྱི་
བར་དུ་བདག་གིས་དགེ་བའི་བརྩོན་འགྲུས་མི་འདོར་རོ་སྙམ་པ་སྟེ། བྱང་སེམས་སྡེ་
སྣོད་ཀྱི་མདོར། ཤཱ་རིའི་བུ་བསམ་གྱིས་མི་ཁྱབ་པའི་གོ་ཆ་བགོ་བར་བྱ་སྟེ། འཁོར་
བའི་མཐའ་མ་ཅི་ཙམ་པར་བྱང་ཆུབ་ཀྱི་ཕྱིར་བརྩོན་འགྲུས་ལྷོད་པར་མི་བྱ་སྟེ་ཞེས་
དང་། གོ་ཆ་བཀོད་པ་བསྟན་པར། སེམས་
པ་ཅན་ཚད་ནི་མེད་པའི་ཕྱིར། ། གོ་ཆ་
བགོས་པ་ཚད་མེད་དོ། །ཞེས་གསུངས་སོ། །གཉིས་པ་སྦྱོར་བའི་བརྩོན་འགྲུས་ལ་
རྗེ་
གསུམ་གྱི་དང་པོ་ཉོན་མོངས་སྤོང་བ་ལ་བརྩོན་འགྲུས་བྱ་བ་ནི། ཇི་སྐད་དུ། ཉོན་
མོངས་སྟོབས་ཆེན་དགྲ་འདིས་ནི། །གང་དང་ཕྲད་ན་རི་རབ་ཀྱང་། །ཐལ་བར་ཡང་
ནི་མི་ལུས་པ། །དེར་བདག་སྐད་ཅིག་ཉིད་ལ་འདོར། །ཞེས་པ་
པ་ལྟརཔར་ཉོན་མོངས་ལ་
དགྲར་བལྟ་བས་ཚར་བཅད། བོ་ཉིད་ད་མེད་པར་བརྟགས་ཏེ་ཉོན་མོངས་ཤས་གང་
ཆེ་བ་ནས་འབུར་འཇོམས་སུ་སྤང་ངོ༌། །གཉིས་པ་དགེ་བ་སྒྲུབ་པའི་བརྩོན་འགྲུས་ནི།
དཀོན་མཆོག་སྤྲིན་ལས། འདི་ལ་བྱང་ཆུབ་སེམས་དཔའི་སྤྱོད་ལམ་ཐམས་ཅད་དུ་
བརྩོན་འགྲུས་རྩོམ་པ་ན་ཅི་ནས་ལུས་སྐྱོ་བར་མི་འགྱུར་བ་དང་། སེམས་སྐྱོ་བར་མི་
འགྱུར་བ་དེ་ལྟར་རྩོམ་སྟེ་འདི་ནི་བྱང་ཆུབ་སེམས་དཔའི་རྟག་པའི་བརྩོན་འགྲུས་ཞེས་
བྱའོ། །ཞེས་གསུངས་པ་ལྟར་རྟག་ཏུ་བྱེད་པའི་བརྩོན་འགྲུས་དང་། གུས་པར་བྱེད་
པའི་བརྩོན་འགྲུས་དང་། མི་གཡོ་བའི་བརྩོན་འགྲུས་དང་། མི་ལྡོག་པའི་བརྩོན་

287
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
འགྲུས་དང་། ང་རྒྱལ་མེད་པའི་བརྩོན་འགྲུས་ལྔ་ལ་འབད་དོ། །སེམས་ཅན་གྱི་དོན་
བྱ་བའི་བརྩོན་འགྲུས་ནི། སེམས་ཅན་དོན་བྱེད་ཀྱི་ཚུལ་ཁྲིམས་བཅུ་གཅིག་པོ་ལ་
འབད་པར་བྱེད་པའོ། །གསུམ་པ་ཆོག་པར་མི་འཛིན་པའི་བརྩོན་འགྲུས་ནི། ཇི་སྐད་
དུ། སྤུ་གྲིའི་སོར་ཆགས་སྦྲང་རྩི་ལྟའི། །འདོད་པ་རྣམས་ཀྱིས་མི་མོས་ན། །རྣམ་
སྨིན་བདེ་ལ་ཞི་བ་ཡི། །བསོད་ནམས་ཀྱིས་ལྟ་ཅི་སྟེ་ངོམས། །ཞེས་གསུངས་པ་
ལྟར་རྣམ་དཀར་བསྐྲུན་པ་ལ་ཆོག་ཤེས་པ་མེད་པར་འབད་པའོ། །དྲུག་པ་བརྩོན་
འགྲུས་སྤེལ་བ་ནི། ཡེ་ཤེས་དདང་ཤེས་རབ་དང་བསྔོ་བ་གསུམ་གྱིས་སོ། །བདུན་པ་
དག་པར་བྱ་བ་ནི་སྟོང་པ་དང་སྙིང་རྗེས་ཟིན་པའོ། །
ལྔ་པ་བསམ་གཏན་གྱི་ཕར་ཕྱིན་ལ་སྡོམ་ནི། སྐྱོན་ཡོན་བསམ་དང་ངོ་བོ་
དབྱེ། །མཚན་ཉིད་སྤེལ་དང་དག་བྱ་བདུན། །ཞེས་པ་ལས་དང་པོ་ནི། ལམ་སྒྲོན་
ལས། ཞི་གནས་གྲུབ་པ་མ་ཡིན་པས། །མངོན་ཤེས་འབྱུང་བ་མ་ཡིན་ལ། །དེ
བཞིན་མངོན་ཤེས་སྟོབས་བྲལ་བས། །སེམས་ཅན་དོན་བྱེད་ནུས་མ་ཡིན། །ཞེས་
གསུངས་པ་ལྟར་རོ། །གཉིས་པ་ཕན་ཡོན་ནི། སྤྱོད་འཇུག་ལས། ཞི་གནས་རབ་ཏུ་
ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་ཤེས་བྱས་ནས། །
ཐོག་མར་ཞི་གནས་བཙལ་བྱ་དེ་ཡང་ནི། །འཇིག་རྟེན་ཆགས་པ་མེད་ལ་མངོན་
དགས་འགྲུབ། །ཅེས་པ་ལྟར་རོ། །གསུམ་པ་ངོ་བོ་ནི་བྱང་སའི་བསམ་གཏན་གྱི་ངོ་
བོ་ཉིད་བསྟན་པའི་སྐབས་ནས། སེམས་རྩེ་གཅིག་པ་དགེ་བ་ལ་སེམས་གནས་པ་
ཞེས་གསུངས་པ་ལྟར། ཞི་གནས་ཀྱི་རང་བཞིན་སེམས་ནང་དུ་དགེ་བ་ལ་རྩེ་གཅིག་
ཏུ་གནས་པའོ། །བཞི་པ་དབྱེ་བ་ནི། མཐོང་བའི་ཆོས་ལ་བདེ་བར་གནས་པའི་

288
 སྟག་ལུང་སྡོམ་གསུམ་རྒྱས་པ་
བསམ་གཏན་དང་། ཡོན་ཏན་སྒྲུབ་པའི་བསམ་གཏན་དང་། སེམས་ཅན་གྱི་དོན
བྱེད་པའི་བསམ་གཏན་ཏེ་གསུམ་མོ། ། ལྔ་པ་སོ་སོའི་མཚན་ཉིད་བཤད་པ་ལ། སྤྱོད་
འཇུག་ལས། ལུས་དང་སེམས་ནི་དབེན་པ་ཡིས། །རྣམ་པར་རྟོག་པ་མི་འབྱུང་
སྟེ། །ཞེས་གསུངས་པ་ལྟར་མི་མཐུན་པའི་ཕྱོགས་སྒོ་གསུམ་གྱི་རྣམ་པར་གཡེང་བ་
སྤངས་པས་རང་གི་ངང་གིས་བསམ་གཏན་ལ་འཇུག་པར་འགྱུར་བའི་ཕྱིར་ཐོག་མ་
ཉིད་དུ་དབེན་པ་ལ་འཇུག་པར་བྱའོ། །དེ་ལ་གཉིས། ལུས་འདུ་འཛི་ལས་དབེན་པ་
དང༌། སེམས་རྣམ་པར་རྟོག་པ་ལས་དབེན་པར་བྱ་བའོ། །དང་པོ་ལ་འདུ་འཛི་ནི་
ཉེས་པ་མཐའ་ཡས་པ་གནས་སྐབས་དང་མཐར་ཐུག་ཏུ་སྐྱེད་པར་བྱེད་པ་སྟེ། ལྷག་
བསམ་བསྐུལ་བའི་མདོར། བྱམས་པ་འདུ་འཛིའི་ཉེས་དམིགས་ཉི་ཤུ་པོ་འདི་དག
ཡིན་ཏེ། ཉི་ཤུ་གང་ཞེ་ན། ལུས་མ་བསྡམས་པ་ཡིན། ངག་མ་བསྡམས་པ་ཡིན།
ཡིད་མ་བསྡམས་པ་ཡིན། ཉོན་མོངས་པ་མང་ཆེ་བ་ཡིན། འཇིག་རྟེན་གྱི་གཏམ་
གྱིས་གོས་པ་ཡིན། བདུད་ཀྱིས་གླགས་རྙེད་པ་ཡིན། བག་མེད་པ་ལ་བརྟེན་པ་ཡིན།
ཞི་གནས་དང་ལྷག་མཐོང་མི་ཐོབ་པ་ཡིན་ཞེས་སོགས་གསུངས་པ་ལྟར་རོ། །དེས་ན་
དེ་དག་ལ་ཆགས་པ་སྤང་བར་བྱ་ཞིང་སྤངས་པའི་ཕན་ཡོན་ཚད་མེད་པ་ཐོབ་སྟེ། ཟླ་
ཟླ་
བ་སྒྲོན་མེའི་མདོར། བུ་དང་ཆུང་མ་དག་ལ་སྲིད་སྤངས་ནས། །ཁྱིམ་གྱིས་སྐྲག་སྟེ་
ཁྱིམ་ལས་མངོན་འབྱུང་བ། །དེ་དག་བྱང་ཆུབ་མཆོག་ནི་རྙེད་མི་དཀའ། །ཞེས་
སོ། །དེས་ན་མ་སྤངས་ན་ཉེས་པ་ཆེ་ཞིང་། སྤངས་ན་ཕན་ཡོན་ཆེ་བའི་འདུ་འཛི་
སྤངས་ཏེ། མངོན་པ་མཛོད་ལས། གཞུ་འདོམ་ལྔ་བརྒྱ་རྣམས་ལ་ནི། །རྒྱང་
གྲགས་དེ་ལ་དགོན་པར་འདོད། །ཅེས་གསུངས་པ་ལྟར་དུར་ཁྲོད་དམ་ནགས་

289
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
གསེབ་བམ་བྱ་སྐྱིབས་སམ་ཐང་ལ་སོགས་པ་གང་ཡིན་ཀྱང་གཞུ་འདོམ་ལྔ་བརྒྱ་ལ་
རྒྱང་གྲགས་ཞེས་འབོད། གྲོང་དང་དགོན་པའི་མཚམས་སུ་རྒྱང་གྲགས་གཅིག་
ཡོད་ངེས་པ་དེར་གནས་པར་བྱའོ། །དེའི་ཕན་ཡོན་ཡང་། ཟླ་བ་སྒྲོན་མེར། ཟས་
ང་།
དང་སྐོམ་དང་དེ་བཞིན་གོས་རྣམས་དང་། །མེ་ཏོག་སྤོས་དང་ཕྲེང་བ་རྣམས་ཀྱིས་
ནི། །ཁྱུ་མཆོག་རྒྱལ་བ་བསྙེན་བཀུར་བྱས་མི་འགྱུར། །གང་ཞིག་བྱང་ཆུབ་རབ་ཏུ་
འདོད་བྱེད་ཅིང་། །འདུས་བྱས་ངན་པས་ཡིད་འབྱུང་སེམས་ཅན་གྱི། །དོན་དུ་དགོན་
པར་གནས་ཏེ་གོམ་བདུན་བོར། །འདི་ནི་དེ་བས་བསོད་ནམས་ཁྱད་པར་འཕགས།།
ཞེས་གསུངས་སོ། །གཉིས་པ་སེམས་རྣམ་པར་རྟོག་པས་དབེན་པར་བྱ་བ་ནི། ཁྱིམ་
བདག་དྲག་ཤུལ་ཅན་གྱིས་ཞུས་པ་ལས། འདུ་འཛིས་འཇིགས་ཤིང་སྐྲག་གོ། །རྙེད་
པ་དང་བཀུར་སྟིས་འཇིགས་ཤིང་སྐྲག་གོ། །སྡིག་པའི་གྲོགས་པོས་འཇིགས་ཤིང་
སྐྲག་གོ། ། མི་དགེ་བའི་བཤེས་གཉེན་གྱིས་འཇིགས་ཤིང་སྐྲག་གོ། །འདོད་ཆགས་
དང་ཞེ་སྡང་དང་གཏི་མུག་གསུམ་གྱིས་འཇིགས་ཤིང་སྐྲག་གོ། །ཕུང་པོ་དང་ཉོན་
མོངས་པ་དང་འཆི་བདག་དང་ལྷའི་བུའི་བདུད་ཀྱིས་འཇིགས་ཤིང་སྐྲག་གོ། །དམྱལ་
བ་དང་ཡི་དྭགས་དང་དུད་འགྲོ་གསུམ་གྱིས་འཇིགས་ཤིང་སྐྲག་གོ། །བདག་དེ་ལྟ་
བུས་འཇིགས་ཤིང་སྐྲག་སྟེ་དགོན་པར་འོངས་སོ། །ཞེས་གསུངས་པ་ལྟར་དགོན་
པར་འོངས་པའི་དགོས་པ་དྲན་པས་གཅན་གཟན་དང་རི་དྭགས་དང་བ་ལང་རྫི་བོ་
ནགས་སུ་འཁོད་པ་ལྟ་བུ་ལས་བཟློག་སྟེ་བག་ཡོད་པའི་རྣལ་འབྱོར་དུ་བྱའོ། །དེ་ཡང་
རང་གི་སེམས་སྦྱང་བར་བྱ་སྟེ། དེའི་ཚུལ་ལ་ལྔ་སྟེ། འདོད་ཆགས་ཀྱི་གཉེན་པོར་
མི་སྡུག་པ་བསྒོམ་པ། ཞེ་སྡང་གི་གཉེན་པོར་བྱམས་པ་བསྒོམ་པ། གཏི་མུག་གི་

290
 སྟག་ལུང་སྡོམ་གསུམ་རྒྱས་པ་
གཉེན་པོར་རྟེན་འབྲེལ་བསྒོམ་པ། ཕྲག་དོག་གི་གཉེན་པོར་བདག་གཞན་མཉམ་པར་
བསྒོམ་པ། ང་རྒྱལ་གྱི་གཉེན་པོར་བདག་གཞན་བརྗེ་བ་བསྒོམ་པའོ། །དང་པོ་མི་
སྡུག་པ་ནི། བདག་གི་ལུས་འདི་མི་གཙང་བའི་རྫས་སུམ་ཅུ་རྩ་དྲུག་གི་རང་བཞིན་ནོ་
སྙམ་དུ་བྱ་ཞིང་། དངོས་སུ་དུར་ཁྲོད་དུ་བོར་བའི་རོ་བམ་པ། དམར་བ། སྔོས་པ།
གནག་པ། འབུས་གཞིགས་པ། ཀེང་རུརུས། རུས་གོང་། འཐོར་བ། ཐེ་བའི་
མདོག་ཅན་སོགས་སུ་བལྟ་ཞིང་། རང་གི་ལུས་ཀྱང་མཐར་འདི་འདྲ་བའི་གནས་
སྐབས་སུ་འགྱུར་རོ་སྙམ་དུ་ངེས་པས་ཕྱི་རོལ་གྱི་སྐྱེས་པ་བུད་མེད་སོགས་ཀྱི་ལུས་
ཀྱི
ཀྱང་དེ་ལྟར་ཤེས་པ་ལ་གོམས་པས་ཆགས་པ་བཟློག་གོ། །གཉིས་པ་བྱམས་པ་ནི།
བྱམས་པ་གསུམ་ལས་འདིར་སེམས་ཅན་ལ་དམིགས་པའི་བྱམས་པ་གཙོ་བོར་བྱ་
སྟེ། ཐོག་མར་གང་སྙིང་དུ་སྡུག་པའི་སེམས་ཅན་ལ་ཕན་པ་དང་བདེ་བ་བསྒྲུབ་པ་
བསམ་པར་བྱེད་ཅིང་། དེ་དང་མཐུན་པའི་བྱམས་པ་ཉེ་བར་བསྒྲུབ་པའོ། །དེའི་འོག་
ཏུ་འདྲིས་པ་རྣམས་ལའོ། །དེའི་འོག་ཏུ་ཐ་མལ་པ་རྣམས་ལའོ། །དེའི་འོག་ཏུ་ཉེ་
འཁོར་བ་རྣམས་ལའོ། །དེའི་འོག་ཏུ་རང་གི་གྲོང་ན་གནས་པ་རྣམས་ལའོ། །དེ་ནས་
ཤར་ཕྱོགས་དང་མཚམས་ཐམས་ཅད་དུའང་རིམ་པས་བསྒོམ་མོ། །གསུམ་པ་རྟེན་
འབྲེལ་ནི། ས་གཞི་ཆུ་ལུད་དྲོད་གཤེར་ས་བོན་རྣམས་ལ་བརྟེན་ནས། མྱུ་གུ་ནས་སཱ་
ལུའི་བར་དེ་དག་འབྱུང་མོད་ཀྱི་དེ་དག་རེ་རེའ ང་རྣམ་པར་མི་རྟོག་ཅིང་བྱེད་པོ་མེད་པ་
ཐམས་ཅད་ཚོགས་པའི་དབང་ལས་སྣང་ཙམ་ཉིད་དེ་ས་བོན་མྱུ་གུར་མི་འགྱུར་ལ།
ས་བོན་གཞན་ལ་མྱུ་གུའང་གཞན་ཏེ་ཏི་ས་བོན་མེད་པར་མྱུ་གུ་འབྱུང་བ་བའང་མིན་
ཞིང་། དེས་ན་དཔྱད་མི་བཟོད་པ་སྒྱུ་མའི་ཆུ་ཀླུང་ལྟ་བུ་ཉིད་དེ། ཕྱིའི་རྟེན་ཅིང་འབྲེལ་

291
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
བར་འབྱུང་བའོ། ། མ་རིག་པ། འདུ་བྱེད། རྣམ་ཤེས། མིང་གཟུགས། སྐྱེ་
མཆེད་དྲུག །རེག་པ། ཚོར་བ། སྲེད་པ། ལེན་པ། སྲིད་པ། སྐྱེ་བ། རྒ་ཤི་སྟེ་
རྟེན་འབྲེལ་ཡན་ལག་བཅུ་གཉིས་པོ་སྔ་མ་སྔ་མ་ལ་བརྟེན་ནས་ཕྱི་མ་ཕྱི་མ་སྐྱེས་པ་
ལ༑ རྒ་ཤི་ལས་མྱ་ངན་དང་སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་
མི་བདེ་བ་དང་འཁྲུག་པ་རྣམས་འབྱུང་བར་འགྱུར་ཏེ། འདི་ནི་ལུགས་འབྱུང་འཁོར་
བའི་རྟེན་འབྲེལ་ལོ། །ཆོས་ཐམས་ཅད་ཀྱི་ཆོས་ཉིད་སྟོང་པ་ཉིད་དུ་རྟོགས་པས་མ་
རིག་པ་འགག་པར་འགྱུར་ལ། དེ་འགགས་པས་རྒ་ཤིའི་བར་དུ་རིམ་གྱིས་འགགས་
ཏེ། མ་རིག་པ་འགགས་པས་འདུ་བྱེད་འགག་ཅེས་བྱ་བ་ནས། སྐྱེ་བ་འགགས་པས་
རྒ་ཤི་དང་མྱ་ངན་དང་སྨྲེ་སྔགས་འདོན་པ་དང་། སྡུག་བསྔལ་བ་དང་ཡིད་མི་བདེ་བ་
གོ
དང་འཁྲུག་པ་རྣམས་འགག་པར་འགྱུར་ཏེ། དེ་ལྟར་སྡུག་བསྔལ་གྱི་ཕུང་པོ་ཆེན་པོ་
འབའ་ཞིག་པ་འགག་པར་འགྱུར་བ་ནི་ལུགས་ལྡོག་མྱ་ངན་ལས་འདས་པའི་རྟེན་
འབྲེལ་ལོ། །རེ་རེ་ཞིང་ཕྱི་མ་བསྒྲུབ་པར་མི་སེམས། བྱེད་པ་པོ་དང་བདག་མེད།
སྔ་མ་ཕྱི་མར་མི་འཕོ། སྔ་མ་མེད་པར་ཡང་ཕྱི་མ་མི་འབྱུང་། སྔ་མ་ཡང་གཞན་ལ་
ཕྱི་མ་ཡང་གཞན་ཏེ། བརྟགས་ཤིང་དཔྱད་ན་མི་བཟོད་པ་སྒྱུ་མ་ཙམ་སྲིད་པ་བཟློག་
སྟ་ན་ནང་གི་རྟེན་ཅིང་འབྲེལ་བ་རྒྱུ་དང་བཅས་པའོ། །ས་ཆུ་མེ་རླུང་ནམ་མཁའ་རྣམ་
ཤེས་ཏེ། ཁམས
ས་དྲུག་འདུས་པ་ལས་ལུས་འདི་མངོན་པ 
པར་གྲུབ་པ་ཡིན་ཀྱང་། རེ་རེ་
ཞིང་སེམས་པ་མེད། ཕན་ཚུན་གཅིག་གིས་གཅིག་མི་ཤེས། བྱེད་པ་པོ་མེད་མོད་
ཀྱང་འདུས་པ་ཙམ་ལ་སྣང་བར་ཟད་དེ་དཔྱད་མི་བཟོད་པ་སྟེ། དེ་བས་ན་གཟོད་མ་
ནས་སྟོང་པ་ཉིད་དེ། དེ་ཉིད་ཀྱང་རྟེན་ཅིང་འབྲེལ་བར་འབྱུང་བ་སྣང་བར་འགྱུར་བ་

292
 སྟག་ལུང་སྡོམ་གསུམ་རྒྱས་པ་
ནམ་ཡང་རྣམ་དབྱེར་མེད་པ་ཆུ་དང་ཆུ་རླབས་ལྟ་བུ་སྟེ་ནང་གི་རྟེན་ཅིང་འབྲེལ་བར་
འབྱུང་བ་རྐྱེན་དང་འབྲེལ་བའོ། །བཞི་པ་བདག་གཞན་མཉམ་པ་ནི། བདག་སྡུག་
བསྔལ་མི་འདོད་ཅིང་བདེ་བ་འདོད་པ་བཞིན་དུ། གཞན་ཡང་དེ་དང་མཚུངས་པས
བདག་དང་སེམས་ཅན་གཅེས་པ་མཉམ་པར་བསྒོམ་པ་སྟེ། སྤྱོད་འཇུག་ལས།
བདག་དང་གཞན་དུ་མཉམ་པ་ནི། །དང་པོ་ཉིད་དུ་འབད་དེ་བསྒོམ། །བདེ་དང་
སྡུག་བསྔལ་མཉམ་པ པ་ཡང་། །ཐམས་ཅད་བདག་བཞིན་
བསྲུང་བར་བྱ། །ཞེས་
སོ། ། ལྔ་པ་བདག་གཞན་བརྗེ་བ་ནི། །སེམས་ཅན་རྣམས་ནི་རང་ཁོ་ན་གཅེས་པར་
བཟུང་ནས་རང་ཚིས་བྱས་པས་འཁོར་བར་སྡུག་བསྔལ་གསུམ་གྱིས་མནར་
ཞིང་། སངས་རྒྱས་རྣམས་ཀྱིས་གཞན་གཅེས་པར་བཟུང་ནས་གཞན་དོན་བྱས་པས་
ཚོགས་རྫོགས་ཏེ་བྱང་ཆུབ་ཐོབ་བོ། །དེ་ལྟར་ཡང་། བྱིས་པས་རང་དོན་བྱེད་པ་
ཡ
དང༌། །ཐུབ་པས་གཞན་གྱི་དོན་མཛད་པ། །འདི་གཉིས་ཀྱིས་ནི་ཁྱད་པར་ལྟོས། །
ཞེས་གསུངས་སོ། །ཉོན་མོངས་པ་ཆ་མཉམ་པའམ་རྣམ་རྟོག་མང་ན་རླུང་ལ་བསླབ་
སྟེ། མཛོད་ལས། བགྲང་དང་རྗེས་འགྲོ་འཇོག་པ་དང་། །རྟོག་པ་དང་ནི་བསྒྱུར་བ་
དང་། །ཡོངས་དག་རྣམ་པ་དྲུག་ཏུ་འདོད། །ཅེས་གསུངས་པ་ལྟར་རོ། །དེ་ལྟར་
སྦྱོར་བས་ཉོན་མོངས་པ་ཞི་བར་བྱས་ཏེ། བསམ་གཏན་དངོས་ལ་གསུམ་གྱི་དང་པོ་
མཐོང་བའི་ཆོས་ལ་བདེ་བར་གནས་པའི་བསམ་གཏན་ནི། བྱང་ས་ལས། དེ་ལ་
བྱང་ཆུབ་སེམས་དཔའ་རྣམས་ཀྱི་བསམ་གཏན་ནི་རྣམ་པར་རྟོག་པ་ཐམས་ཅད་དང་
བྲལ་བ། ལུས་སེམས་ཤིན་ཏུ་སྦྱངས་པ་སྐྱེད་པ། མཆོག་ཏུ་རབ་ཏུ་ཞི་བ། རློམ་
སེམས་དང་བྲལ་བ། རོ་མྱོང་བ་མེད་པ། མཚན་མ་ཐམས་ཅད་དང་བྲལ་བ་གང་

293
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
ཡིན་པ་འདི་ནི་དེ་དག་གི་ཚེ་འདི་ལ་བདེ་བར་གནས་པ་ཡིན་པར་རིག་པར་བྱའོ། །
ཞེས་གསུངས་པ་ལྟར་དྲུག་གི་དང་པོ་ནི། ཡོད་མེད་སོགས་རྟོག་པའི་ཡིད་ཀྱི་གྲུ
གྱི་རྒྱུ་
མེད་པར་རྩེ་གཅིག་ཏུ་གནས་པའོ། །གཉིས་པ་ནི་ལུས་སེམས་ཀྱི་གནས་ངན་ལེན་
ཐམས་ཅད་འཇིག་པའོ། །གསུམ་པ་ནི་ངང་གིས་འཇུག་པའོ། །བཞི་པ་ནི་ལྟ་བའི་
ཉོན་མོངས་པ་དང་བྲལ་བའོ། ། ལྔ་པ་ནི་སྲིད་པའི་ཉོན་མོངས་པ་མེད་པའོ། །དྲུག་པ་
ནི་གཟུགས་ལ་སོགས་པའི་ལོངས་སྤྱོད་དང་བྲལ་བའོ། །ཡང་ན་རྟོག་དཔྱོད་དང་
བ་བཅས་པ་བསམ་གཏན་དང་པོ། དགའ་བ་དང་ལྡན་པ་གཉིས་པ། སེམས་བདེ་བ་
དང་ལྡན་པ་གསུམ་པ། བཏང་སྙོམས་དང་ལྡན་པ་བཞི་པ་སྟེ། བསམ་གཏན་
བཞིའོ། །གཉིས་པ་ཡོན་ཏན་སྒྲུབ་པའི་བསམ་གཏན་ནི། ཐུན་མོང་བ་རྣམ་པར་ཐར་
པ་དང་། ཟིལ་གནོན་དང་། ཟད་པར་གྱི་སྐྱེ་མཆེད་དང་། སོ་སོ་ཡང་དག་པར་
རིག་པ་ལ་སོགས་དང་ཉན་རང་དང་རང་གི་ངོ་བོ་མི་མཚུངས་ཀྱང་མིང་མཐུན་པ་དག་
དང༌། ཐུན་མོང་མིན་པ་ཉན་རང་གི་ཡུལ་ལས་ཆེས་འདས་པའི་རྣམ་ཐར་དང་
གཟུངས་སྤོབས་རྒྱ་མཚོ་བསྒྲུབ་པའོ། །གསུམ་པ་སེམས་ཅན་གྱི་དོན་བྱེད་པའི་
བསམ་གཏན་ནི། ཏིང་འཛིན་ལ་བརྟེན་ནས་ལུས་ཀྱི་བཀོད་པ་མཐའ་ཡས་པར་སྤྲུལ་
ཏེ་གཞན་དོན་བཅུ་གཅིག་པ་བསྒྲུབ་པའོ། །ཞི་ལྷག་ནི་མདོ་སྡེ་རྒྱན་ལས། ཡང་དག་
གནས་པ་ལ་བརྟེན་ནས། །སེམས་ལ་སེམས་ནི་འཇོག་ཕྱིར་དང་། །ཆོས་རབ་རྣམ་
པར་འབྱེད་པའི་ཕྱིར། ། ཞི་གནས་དང་ནི་ལྷག་མཐོང་ཡིན། །ཞེས་ཡང་དག་པའི་
ཏིང་ངེ་འཛིན་ལ་བརྟེན་ནས་སེམས་ལ་སེམས་འཇོག་པ་ཞི་གནས་དང་། དེའི་རྗེས་ལ་
བྱ་བ་དང་བྱ་བ་མ་ཡིན་པ་ཤེས་པས་ཆོས་རྣམས་རབ་ཏུ་རྣམ་པར་འབྱེད་པ་ལྷག་མཐོང་

294
 སྟག་ལུང་སྡོམ་གསུམ་རྒྱས་པ་
ངོ་། །དྲུག་པ་བསམ་གཏན་སྤེལ་བ་ནི། ཡེ་ཤེས་དང་ཤེས་རབ་དང་བསྔོ་བ་གསུམ་
གྱིས་སོ། །བདུན་པ་དག་པར་བྱ་བ་ནི། སྟོང་པ་དང་སྙིང་རྗེས་ཟིན་པ་སྟེ་གོང་དུ་
བསྟན་པ་ལྟར་རོ། །
དྲུག་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྡོམ་ནི། སྐྱོན་ཡོན་བསམ་དང་ངོ་
བོ་དབྱེ། །མཚན་ཉིད་སྤེལ་དང་དག་བྱ་བདུན། །ཞེས་བྱ་སྟེ། དང་པོ་ནི། སྡུད་
པར། དམུས་ལོང་དམིགས་བུ་མེད་པ་བྱེ་བ་ཁྲག་ཁྲིག་རྣམས། །ལམ་ཡང་མི་ཤེས་
གྲོང་ཁྱེར་འཇུག་པར་ག་ལ་ནུས། །ཤེས་རབ་མེད་ན་མིག་མེད་ཕ་རོལ་ཕྱིན་ལྔ་
ཡིས། །དམིགས་བུ་མེད་པས་བྱང་ཆུབ་རེག་པར་ནུས་མ་ཡིན། །ཞེས་སོ། །
གཉིས་པ་ཕན་ཡོན་ནི། སྡུད་པར། སངས་རྒྱས་སྲས་དང་ཉན་ཐོས་རང་རྒྱལ་ལྷ་
རྣམས་དང་། །འགྲོ་བ་རྣམས་ཀྱི་བདེ་སྐྱིད་ཆོས་རྣམས་ཇི་སྙེད་པ། །དེ་ཀུན་ཤེས་
རབ་ཕ་རོལ་ཕྱིན་པ་མཆོག་ལས་འབྱུང་། །ཞེས་གནས་སྐབས་དང་། དབུ་མ་འཇུག་
པར། ཇི་ལྟར་ལོང་བའི་ཚོགས་ཀུན་བདེ་བླག་ཏུ། །མིག་ལྡན་སྐྱེས་བུ་གཅིག་གིས་
འདོད་པ་ཡི། །ཡུལ་དུ་འཁྲིད་པ་དེ་བཞིན་ཤེས་རབ་ཀྱིས། །མིག་གི་ཡོན་ཏན་
བླངས་ཏེ་རྒྱལ་བར་འཁྲིད། །ཅེས་མཐར་ཐུག་གི་ཕན་ཡོན་བསྟན་པ་ལྟར་རོ། ། འོ་ན་
ཤེས་རབ་ཁོ་ནས་ཆོག་མོད་སྙམ་ན་མི་ཆོག་སྟེ། ལམ་སྒྲོན་ལས། ཐབས་དང་བྲལ་
བའི་ཤེས་ར་ བ་དང་། །ཤེས་རབ་བྲལ་བའི་ཐབས་དག་ཀྱང་། །གང་ཕྱིར་འཆིང་བ་
ཞེས་གསུངས་པ། །དེ་བས་གཉིས་ཀ་སྤང་མི་བྱ། །ཞེས་གསུངས་སོ། །ཤེས་རབ་
དེ་ཡང་ཚོགས་བསགས་པ་ལ་བརྟེན་ནས་སྐྱེ་སྟེ། སྤྱོད་འཇུག་ལས། ཡན་ལག་འདི་
དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །ཞེས་དང་། ཇི་སྲིད་

295
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
དགེ་བའི་རྩ་བ་མ་རྫོགས་པ། །དེ་སྲིད་སྟོང་ཉིད་དམ་པ་རྟོགས་མི་འགྱུར། །ཞེས་
སོ། །གསུམ་པ་ཤེས་རབ་ཀྱི་ངོ་བོ་ནི། མངོན་པ་ཀུན་ལས་བཏུས་པ་ལས། ཤེས་
རབ་གང་ཞེ་ན་ཆོས་རབ་ཏུ་རྣམ་པར་འབྱེད་པའོ། །ཞེས་བཤད་པ་ལྟར་རོ། །བཞི་པ་
དབྱེ་བ་ནི། འཇིག་རྟེན་པའི་ཤེས་རབ་དང་། འཇིག་རྟེན་ལས་འདས་པ་དམན་པའི་
ཤེས་རབ་དང་། འཇིག་རྟེན་ལས་འདས་པ་ཆེན་པོའི་ཤེས་རབ་སྟེ་གསུམ་མོ། ། ལྔ་
པ་དེ་དག་སོ་སོའི་མཚན་ཉིད་ནི། དང་པོ་ནི། ཡོན་ཏན་གྱིས་ལུས་འཚོ་བར་བྱེད་པ་
གསོ་རིག་སྟེ་ཡན་ལག་བརྒྱད་དོ། །འཇིག་རྟེན་པའི་ཤེས་བྱ་ལ་མི་རྨོངས་པ་བཟོ་རིག་
པ་སྟེ་བཟོ་གནས་བཅོ་བརྒྱད་སོགས་སོ། །རང་བཞིན་དང་རྐྱེན་དག་རྣམ་འགྱུར་གྱིས་
ལེགས་པར་སྦྱར་བའི་སྨྲ་བའི་སཾ་ཀྲྀ་ཏ་སྟོན་པ་ནི་སྒྲ་སྟེ་ཐམས་ཅད་མཁྱེན་པས་ལུང་དུ་
སྟོན་པ་ལ་སོགས་པ་སྟེ། ཡན་ལག་ནི་མངོན་བརྗོད་དང་། སྙན་དངགས། སྡེབ་
སྦྱོར་ཟློས་གར་རྣམས་སོ། །སྒྲུབ་པ་དང་སུན་འབྱིན་གྱི་གནས་སྟོན་པ་ནི་ཚད་མའི་
རིག་པ་སྟེ། ནང་པའི་སྡེ་བདུན་མདོ་དང་བཅས་པ་སོགས་སོ། །དེ་ལྟར་བཞི་ནི་ཕྱི་
ནང་ཐུན་མོང་གི་རིག་གནས་སོ། །གཉིས་པ་འཇིག་རྟེན་ལས་འདས་པ་དམན་པའི་
ཤེས་རབ་ནི། ཉན་ཐོས་དང་རང་རྒྱལ་བ་དག་གི་ཐོས་བསམ་སྒོམ་གསུམ་ལས་བྱུང་
བའི་ཤེས་རབ་སྟེ། ཉེ་བར་ལེན་པའི་ཕུང་པོ་འདི་མི་གཙང་བ་དང་། སྡུག་བསྔལ་བ་
དང༌། མི་རྟག་པ་དང་། བདག་མེད་པར་རྟོགས་པའོ། །གསུམ་པ་འཇིག་རྟེན་ལས་
འདས་པ་ཆེན་པོའི་ཤེས་རབ་ནི། ཐེག་པ་ཆེན་པོའི་ཐོས་བསམ་སྒོམ་གསུམ་ལས་
བྱུང་བའི་ཤེས་རབ་སྟེ། ཆོས་ཐམས་ཅད་རང་བཞིན་གྱིས་སྟོང་ཉིད་སྐྱེ་མེད་དུ་ཤེས་
པའོ། །དེ་ལྟར་ཡང་སྡུད་པ་ལས། ཆོས་རྣམས་རང་བཞིན་མེད་པར་ཡོངས་སུ་

296
 སྟག་ལུང་སྡོམ་གསུམ་རྒྱས་པ་
ཤེས་གྱུར་པ། །འདི་ནི་ཤེས་རབ་ཕ་རོལ་ཕྱིན་མཆོག་
ག་སྤྱོད་པ་ཡིན། །ཞེས་གསུངས་
སོ། །དེ་གསུམ་ལས་སྐབས་འདིར་ཤེས་པར་བྱ་བ་ནི། འཇིག་རྟེན་ལས་འདས་པ་
ཆེན་པོའི་ཤེས་རབ་ཁོ་ནའོ། །
སྤྱིར་ཤེས་བྱ་ལ་བདེན་པ་དང་། གྲུབ་མཐའ་དང་། སྟོང་ཉིད་དངོས་སོ། །
དེ་ལ་བདེན་པ་ནི་འཁོར་ལོ་དང་པོར་སྡུགག་བསྔལ་ཀུན་འབྱུང་འགོག་པ་ལམ་བཞི་དང་།
བར་པར་ཀུན་རྫོབ་དང་དོན་དམ་སྟེ་བདེན་གཉིས་དང་། མཐའ་མར་མྱ་ངན་ལས་
འདས་པ་སྟེ་བདེན་གཅིག་ཁོ་ན་བསྟན་ནོ། །དེ་ཡང་ཕུང་ཁམས་སྐྱེ་མཆེད་ཀྱིས་
བསྡུས་པའི་སྣོད་བཅུད་ཐམས་ཅད་ནི་སྡུག་བསྔལ་གྱི་བདེན་པ་སྟེ། སྡུག་བསྔལ་གྱི་
གནས་གྲོགས་ཡོ་བྱད་ལས་མ་འདས་ཤིང་འཁྲུལ་ངོར་དོན་བྱེད་ནུས་པ་བདེན་པར་
སྣང་བའི་ཕྱིར་རོ། །ལས་དང་ཉོན་མོངས་པ་ནི་ཀུན་འབྱུང་སྟེ་སྡུག་བསྔལ་མཐའ་
ཡས་པ་ཐམས་ཅད་འབྱུང་བའི་ཁུངས་ཡིན་པའི་ཕྱིར་རོ། །སྡུག་བསྔལ་ཀུན་འབྱུང་
འགགས་པ་འགོག་བདེན་དང་། འཕགས་པའི་ལམ་ཡན་ལག་བརྒྱད་ནི་ལམ་བདེན་
ཏེ་མི་བསླུ་བའི་ཕྱིར་རོ། །བདེན་གཉིས་སུ་རྣམ་པར་འཇོག་པ་ལ། བྱེ་བྲག་སྨྲ་བ་ནི་
དོན་བྱེད་ནུས་པའི་ཆོས་དོན་དམ་དང་། མིམི་ནུས་པ་ནི་ཀུན་རྫོབ་བོ་ཞེས་སྨྲའོ། །མདོ་
སྡེ་པ་ནི་འཇིག་བྱེད་ཐོ་བ་ལ་སོགས་པས་བཅོམ་པ་ན་རང་འཛིན་གྱི་བློ་འདོར་བ་ཀུན་
རྫོབ་དང་། གཉེན་པོས་བསལ་བ་ན་དེའི་བློ་མི་འཇུག་པ་དོན་དམ་དུ་འདོད་དོ། །
སེམས་ཙམ་པ་ནི་གཞན་དབང་ནི་བདེན་པ་གཉིས་ཀའི་གཞི་ཡིན་ལ། ཀུན་བརྟགས་
ཀུན་རྫོབ་དང་། ཡོངས་གྲུབ་དོན་དམ་མོ་ཞེས་ཟེར་རོ། །དབུ་མ་པ་ནི་བདག་མེད་
པར་དྲིས་པའི་མདོར། ཀུན་རྫོབ་འཇིག་རྟེན་པ་ཡི་ཆོས། །དོན་དམ་འཇིག་རྟེན་ལས་

བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་297
འདས་པའོ། །ཞེས་གསུངས་པ་ལྟར ར་འཇིག་རྟེན་པའི་ཆོས་ནི་ཀུན་རྫོབ་བདེན་པ་དང་།
འཇིག་རྟེན་ལས་འདས་པའི་ཆོས་ནི་དོན་དམ་བདེན་པའོ་ཞེས་བརྗོད་ལ། བྱེ་བྲག་ཏུ་
སློབ་དཔོན་ཞི་བ་ལྷས་སྤྱོད་འཇུག་ཏུ། དོན་དམ་བློ་ཡི་སྤྱོད་ཡུལ་མིན། །བློ་ནི་ཀུན་
རྫོབ་ཉིད་དུ་འདོད། །ཅེས་བཤད་པ་ལྟར ར་བློའི་སྤྱོད་ཡུལ་ཀུན་རྫོབ་དང་། བློ་ལས་
འདས་པ་དོན་དམ་དུ་བཤད་དོ། །ཀུན་རྫོབ་ལ་ཡང་མེད་བཞིན་དུ་སྣང་བར་འདྲ་བ་ལ་
མྱུ་གུ་ལ་སོགས་པ་ཡང་དག་ཀུན་རྫོབ་དང་། རབ་རིབ་ཅན་གྱིས་སྐྲ་ཤད་མཐོང་བ་ལྟ་
བུ་ལོག་པའི་ཀུན་རྫོབ་སྟེ་གཉིས་སམ། བྱིས་པའི་མཐོང་བ་ལོག་པ་དང་། འཕགས་
པའི་གཟིགས་པ་ཡང་དག་སྟེ་གཉིས་སོ། །སྟོང་ཉིད་བཅོ་བརྒྱད་དང་མེད་དགག་མ་
ཡིན་དགག་ལ་སོགས་པ་ནི་རྣམ་གྲངས་པའི་དོན་དམ་མོ། ། སྨྲ་བསམ་བརྗོད་པ་
ཐམས་ཅད་དང་བྲལ་བ་འཕགས་ཆེན་རྣམས་ཀྱི་མཉམ་གཞག་དག་པའི་སྤྱོད་ཡུལ་ནི་
རྣམ་གྲངས་མ་ཡིན་པའི་དོན་དམ་མོ། །བསོད་ནམས་ཀྱི་ཚོགས་རྫོགས་པའི་ཕྱིར་
ཀུན་རྫོབ་དང་། ཡེ་ཤེས་ཀྱི་ཚོགས་རྫོགས་པའི་ཕྱིར་དོན་དམ་ཞེས་དགོས་པ་ལ་ལྟོས་
ནས་བཞག་གི། དོན་དམ་པར་ཀུན་རྫོབ་ལས་གཞན་དུ་དོན་དམ་དང་། དོན་དམ་
ལས་གཞན་དུ་ཀུན་རྫོབ་ཡོད་པ་མ་ཡིན་ཏེ། ཡོད་མེད་དང་གཅིག་ཐ་དད་སོགས་སྒྲོ་
བཏགས་ཙམ་ལས་དོན་ལ་གནས་པ་མ་ཡིན་ནོ། །རྒྱ་ཆེན་སྤྱོད་གཞུང་གི་མཁས་པ་
དག །ཀུན་བརྟགས་ནི་ཀུན་བརྟགས་པའི་ཀུན་རྫོབ་དང་། གཞན་དབང་ཤེས་པའི་
ཀུན་རྫོབ་དང་། ཡོངས་གྲུབ་ཏུ་བརྗོད་པ་བརྗོད་པའི་ཀུན་རྫོབ་སྟེ་ཀུན་རྫོབ་རྣམ་པ་
གསུམ་དང་། དེ་བཞིན་ཉིད་ནི་དོན་དམ་པའི་དོན་དམ་པ་ པ་དང་། མྱ་ངན་ལས་འདས་
པ་ཐོབ་པ་དོན་བདམ་པ་དང་། ལམ་ནི་སྒྲུབ་པ་དོན་དམ་པ་ཞེས་དོན་དམ་པ་རྣམ་པ་

298
 སྟག་ལུང་སྡོམ་གསུམ་རྒྱས་པ་
གསུམ་དུ་བཞེད་དོ། །ཀུན་བརྟགས་མཚན་ཉིད་ངོ་བོ་ཉིད་མེད་པ་དང་། གཞན་
དབང་སྐྱེ་བ་ངོ་བོ་ཉིད་མེད་པ་དང་། ཡོངས་གྲུབ་ལ་གང་ཟག་གི་བདག་མེད་དོན་
དམ་ངོ་བོ་ཉིད་མེད་པའི་ཆ་དང་། ཆོས་ཀྱི་བདག་མེད་དོན་དམ་པ་ངོ་བོ་ཉིད་མེད་པ་
དངོས་གསུམ་གྱིས་སྐྱེ་མེད་སོགས་བསྟན་ནོ། །དེས་ན་ཤིང་རྟའི་སྲོལ་གཉིས་ཀ་ཀུན་
རྫོབ་སྒྱུ་མ་ལྟ་བུ་དང་། དོན་དམ་ནམ་མཁའ་ལྟ་བུར་བཞེད་པ་ལ་ཁྱད་པར་མེད་དོ།།
འཁོར་ལོ་མཐའ་མར་བདེན་པ་གཅིག་ཁོ་ན་བསྟན་ཏེ། དོན་དམ་ཆོས་དབྱིངས་ཉིད་
ལས་གཞན་དུ་ཅི་ཡང་དམིགས་སུ་མེད་པའི་ཕྱིར་རོ། །བདེན་པ་དང་། བརྫུན་པ་ནི་
བཏགས་ཏེ་བཞག་པའི་ཕྱིར་མཐར་ཐུག་དེ་ཀུན་གང་ཡང་ཡོད་པ་མ་ཡིན་ཏེ། རྒྱལ་བ་
ཉིད་ཀྱིས་ང་ཡིས་བདེན་པ་དང་བརྫུན་པ་ཞེས་བྱ་བའི་ཆོས་གང་ཡང་མ་མཐོང་ངོ་།།
ཞེས་བཀའ་སྩལ་ཏོ། །ཤེས་པ་དང་ཤེས་བྱ་ཡང་ཕན་ཚུན་རྟོག་པ་ལ་བརྟེན་པའི་ཕྱིར་
མཐར་ཐུག་གཉིས་ཀ་མི་གྲུབ་ལ་ཕྱིན་ཅི་ལོག་ཏུ་སེམས་པའི་སྒྲོ་སྐུར་གྱི་དམིགས་པ་
ལས་ལོག་པ་ཙམ་ཁོ་ན་ལ་
ལ་ཡང་དག་པ་མཐོང་བ
འམ། ཆོས་དབྱིངས་ལ་གནས་པ་
ཞེས་ཐ་སྙད་དུ་བྱས་ཏེ། མདོ་སྡེ་རྒྱན་ལས། ཐར་པ་ནོར་བ་ཟད་ཙམ་ཉིད། །ཅེས་
གསུངས་སོ། །གཉིས་པ་ཤེས་བྱ་གྲུབ་མཐའ་ལ་ཕྱི་ནང་གཉིས། རེ་རེ་ལའང་རྣམ
པ་བཞི་བཞི་སྟེ། ཕྱི་རོལ་པ་ལ་གཙོ་བོའི་ཞལ་བཞི་ལས་བྱུང་བར་འདོད་པ་ཚངས་པ་
བ༑ ཁྱབ་འཇུག་པ། དབང་ཕྱུག་པ། རྒྱང་འཕེན་པ་སྟེ་བཞི་ལས་སྔ་མ་གསུམ་
རྟག་པར་ལྟ་བ་དང་། ཕྱི་མ་ཆད་པར་ལྟ་བའོ། །ནང་པའི་གྲུབ་མཐའ་བཞི་ནི། ཕྱི་
དོན་དུ་སྨྲ་བ་བྱེ་བྲག་ཏུ་ལྟ་བ་དང་མདོ་སྡེ་པ་གཉིས། རྣམ་རིག་ཙམ་དུ་སྨྲ་བ་སེམས་
ཙམ་པ། ཟབ་མོ་སྟོང་ཉིད་སྨྲ་བ་དབུ་མ་པ་སྟེ་བཞིའོ། །དེ་དག་ཀྱང་ནད་ཀྱི་གཉེན་

299
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
པོར་བཀྲུ་སྨན་ལྟར་སྔ་མ་སྔ་མའི་གཉེན་པོར་ཕྱི་མ་ཕྱི་མ་བསྟན་ཏེ། ནད་བྱང་བ་ན་
སྨན་པའི་བྱ་བ་གྲུབ་པ་ལྟར་སྤང་བྱ་ཤུལ་ན་མི་གནས་ཤིང་། གཉེན་པོའི་འཛིན་པ་
དག་པ་ན་གྲུབ་མཐའི་དགོས་པ་གྲུབ་སྟེ། གྲུབ་མཐའ་ནི་བློ་ཡིས་བརྟགས་པ་ཙམ་
ལས་ངོ་བོ་ཉིད་ཀྱིས་ཡོད་པ་མ་ཡིན་ནོ། །གསུམ་པ་ཤེས་བྱ་སྟོང་ཉིད་ནི་ཚིག་གི་སྒྲས་
བརྗོད་དུ་ཡོད་པ་མ་ཡིན་ཡང་། རྒྱལ་བས་འགྲོ་བ་འདུལ་བའི་སླད་དུ་ཐབས་ཀྱིས་
བསྟན་པའི་ཆོས་ཀྱི་སྒོ་སྟེ། ཆོས་དབྱིངས་སྤྲོས་པའི་མཐའ་ཐམས་ཅད་དང་བྲལ་བ་
རང་བཞིན་གྱིས་སྟོང་པ་ཉིད་དེ་ལ་རྣམ་པར་དབྱེ་བ་དམིགས་སུ་མེད་པ་པས་ན་གཅིག་པུ་
ཁོ་ན་ཡིན་ཡང་། རྣམ་པ་ཀུན་དཔྱད་དང་རྣམ་ཀུན་མཆོག་ལྡན་གྱི་སྟོང་ཉིད་གཉིས་
དང་། མཚན་མ་མེད་པ་དང༌། སྨོན་པ་མེད་པ་དང་། མངོན་པར་འདུས་མ་བྱས་པ་
སྟེ་རྣམ་ཐར་སྒོ་གསུམ་མམ་བཞིའི་དབྱེ་བས་སྟོང་ཉིད་དེ་སྙེད་དེ་དང་། མཚན་ཉིད་
སྟོང་པ་ཉིད་དང་། དངོས་པོའི་རང་བཞིན་སྟོང་པ་ཉིད་དང་། སྲིད་པ་སྟོང་པ་ཉིད་
དང་། མི་སྲིད་པ་སྟོང་པ་ཉིད་དང་། བརྗོད་དུ་མེད་པ་སྟོང་པ་ཉིད་དང་། དོན་དམ་
པ་སྟོང་པ་ཉིད་དང་། ཉི་ཚེའི་སྟོང་པ་ཉིད་དེ་བདུན་དང་། རྒྱས་པར་སྟོང་བྱའི་ཆོས་
ཅན་གྱིས་ཕྱེ་བས་ཕྱི་དང་། ནང་དང་། ཕྱི་ནང་དང་། ཆེན་པོ་དང་། དོན་དམ་པ་
དང་། འདུས་བྱས་དང་། འདུས་མ་བྱས་དང་། མཐའ་འདས་དང་། ཐོག་མ་མེད་
པ་དང་། ཐ་མ་མེད་པ་དང་། དོར་བ་མེད་པ་དང་། རང་བཞིན་དང་། རང་མཚན་
དང༌། ཆོས་ཐམས་ཅད་དང་། དངོས་པོ་མེད་པ་དང་། དངོས་པོ་མེད་པའི་ངོ་བོ་
ཉིད་སྟོང་པ་ཉིད་དེ་བཅུ་དྲུག་སོགས་སུ་དབྱེ་ཞིང་། རྣམ་པར་རྟོག་པ་ཇི་སྙེད་པ་དེ་སྙེད་
ཀྱིས་སྟོང་ཉིད་དེ་དམིགས་སུ་མེད་པའི་སྟོང་ཉིད་ལ་གྲངས་གཟུང་དུ་མེད་དོ། །འདི་

300
 སྟག་ལུང་སྡོམ་གསུམ་རྒྱས་པ་
ལ་ཡང་གཞན་མ་ཡིན་པའི་ཕྱིར་དེ་བཞིན་ཉིད་དང་། ཕྱིན་ཅི་མ་ལོག་པའི་ཕྱིར་ཡང་
དག་པའི་མཐའ་དང་། གཟོད་མ་ནས་ཞི་བའི་ཕྱིར་མཚན་མ་མེད་པ་དང་། འཕགས་
པའི་སྤྱོད་ཡུལ་ཡིན་པའི་ཕྱིར་དོན་དམ་དང་། བྱང་ཆུབ་ཀྱི་རྒྱུའི་ཕྱིར་ཆོས་དབྱིངས་
སོགས་རྣམ་གྲངས་ཐ་དད་པའི་མིང་གིས་བསྟན་ནོ། །གང་ཤེས་པར་བྱ་བ་བཤད་
ཟིན་ཏོ། །
གང་གིས་ཤེས་པར་བྱེད་པ་ཡུལ་ཅན་ནི། ། སྐྱེ་འཕགས་ཀྱི་དབྱེ་བས་སོ་སོར་
རྟོག་པའི་ཤེས་རབ་དང་། སོ་སོ་རང་རིག་གི་ཡེ་ཤེས་སོ། །ཇི་ལྟར་ཤེས་པར་བྱ་བ་
ནི་
ནི་སྤྱོད་འཇུག་ལས། གང་ཚེ་དངོས་དང་དངོས་མེད་པ། །བློ་ཡི་མདུན་ན་མི་གནས་
པ༑ །དེ་ཚེ་རྣམ་པ་གཞན་མེད་པས། །དམིགས་པ་མེད་པར་རབ་ཏུ་ཞི། །ཞེས་
གསུངས་པ་ལྟར། དངོས་པོར་འཛིན་པ་དང་། དངོས་མེད་དུ་འཛིན་པ་དང་།
གཉིས་ཀའི་འཛིན་པ་མཐའ་དག་ཞི་ལ། དབུ་མ་ཉིད་ཀྱང་མི་དམིགས་པས་གང་ལ་
ཡང་མི་གན་དས་པ་ནི་དབུ་མའི་ལམ་མོ། 
།དེ་ལྟར་མཐའ་དབུས་རྣམ་པར་བསལ་བའི་
ཐབས་ཤེས་ཟུང་འཇུག་གི་དབུ་མ་ནི་རྣམ་པར་གྲོལ་བའི་ལམ་མྱ་ངན་ལས་འདས་
པའོ། །འདི་ནི་དངོས་པོ་དང་དངོས་མེད་གང་ཡང་མ་ཡིན་ལ་ཅི་ཡང་སྤངས་པ་དང་
ཐོབ་པ་མེད་པས། མ་སྤངས་མ་ཐོབ་པ་ཉིད་སྤྱང་ཐོབ་ཀྱི་དམ་པར་བརྗོད་དོ། །
དེའི་ཚུལ་ལ་དངོས་པོར་འཛིན་པ་དགག་པ། དངོས་མེད་དུ་འཛིན་པ་དགག་
པ༑ འཛིན་པ་གཉིས་ཆར་གྱི་སྐྱོན། གྲོལ་བར་འགྱུར་བའི་ལམ། གྲོལ་བའི་རང་
བཞིན་མྱ་ངན་ལས་འདས་པ་ལྔའོ། །དང་པོ་ལ། བདག་རྣམ་པ་གཉིས་ཏེ། གང་
ཟག་ནི་ཕུང་པོ་ལྔའི་རྒྱུན་ཙམ་ལ་བཏགས་པ་སྟེ་སིལ་བུ་ལས། རྒྱུན་ལ་གང་ཟག

301
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
ཅེས་སུ་བརྗོད། །ཅེས་གསུངས་ལ། རྒྱུ་ལས་ཉོན་གྱི་དབང་ལས་ཕུང་པོའི་ཟག་པ་
གྲུབ་པའི་ཕྱིར་གང་ཟག་ཅེས་བྱའོ། །དེ་ལ་རྣམ་པར་ཤེས་པས་ངའོ་ཞེས་འདུ་ཤེས་
པར་བྱེད་པ་ནི་གང་ཟག་གི་བདག་ཏུ་འཛིན་པ་ཞེས་བྱ་སྟེ་སྲིད་པའི་རྩ་བའོ། །ངའམ་
བདག་དེ་ནི་ཡོད་པ་མ་ཡིན་ཏེ་བདེན་པ་མཐོང་བས་མ་གཟིགས་པའི་ཕྱིར་རོ། །
བརྟགས་ཤིང་དཔྱད་པའི་ཚེ་བདག་དེ་ནི་རང་དང་གཞན་དང་གཉིས་ཀ་དང་གཉིས་ཀ་
མ་ཡིན་པ་ལས་ཀྱང་མ་སྐྱེས་པའི་ཕྱིར་དང་། ལུས་དང་སེམས་དང་མིང་ལ་ཡང་
བདག་དེ་ཉིད་ཉེ་བར་མི་གནས་པའི་ཕྱིར་དང་། གཟུགས་སོགས་ཕུང་པོ་ལྔ་པོ་རེ་རེ་
ནས་བདག་མ་ཡིན་ལ། ཚོགས་པའང་བདག་མིན་ཞིང་། ཚོགས་པ་མིན་པའང་
བདག་མིན་པ་ཉིད་ཀྱི་ཕྱིར། དེ་ལྟར་དཔྱད་པ་ན་སྔར་བདག་ཏུ་བཟུང་བ་ལ་ངོ་ཚ་བའི་
གནས་སུ་མཐོང་ཞིང་། བདག་དང་བདག་གིར་འཛིན་པ་ལོག་པ་དེ་ནི་གང་ཟག་གི་
བདག་མེད་རྟོགས་པ་ཞེས་བྱའོ། །ཆོས་ཀྱི་བདག་ལ་ཕྱི་གཟུང་བའི་ཡུལ་དང་། ནང་
འཛིན་པའི་སེམས་གཉིས་ཏེ། སོ་སོ་རང་གི་མཚན་ཉིད་འཛིན་པའི་ཕྱིར་ཆོས་ཞེས་བྱ་
ལ༑ གཟུང་འཛིན་གཉིས་པོ་དེ་ལ་དངོས་པོར་བཟུང་ནས་ཞེན་པ་ནི་ཆོས་ཀྱི་བདག་
འཛིན་ནོ། །དེ་ལ་ཁ་གཅིག་ཕྱི་བཟུང་བའི་ཡུལ་དངོས་པོར་གྲུབ་པར་འདོད་དེ། རྡུལ་
ཕྲ་རབ་ཀྱི་ངོ་བོ་ཟླུམ་གོང་ཆ་ཤས་མེད་པ་གཅིག་རྫས་སུ་ཡོད། དེ་ཡང་རྡུལ་དེ་
རྣམས་སིལ་བུར་སོ་སོར་བསྐོར་བ་བར་དང་བཅས་པར་ཡོད་དེ། ད་ལྟར་ཕྱོགས་
གཅིག་ཏུ་སྣང་བ་ནི་གཡག་རྔ་ལྟར་ཏེ། མི་འབྱེད་པ་ནི་སེམས་ཅན་གྱི་ལས་ཀྱིས་
བསྡུས་པ་ཡིན་ནོ། ། མདོ་སྡེ་པ་ན་རེ། རྡུལ་དེ་དག་ཀྱང་བསྐོར་བ་བར་མེད་པར་
འབྱར་ལ་མ་རེག་པར་ཡོད་ཅེས་ཟེར་ར་རོ། །དེ་ནི་མ་ཡིན་ཏེ་རྡུལ་དུ་གྲུབ་པ་ན་རྡུལ་དེ་ལ་

302
 སྟག་ལུང་སྡོམ་གསུམ་རྒྱས་པ་
ཕྱོགས་ཆའི་དབྱེ་བ་ཡོད་དམ་མེད། ཡོད་ན་ཕྱོགས་བཞི་དང་སྟེང་འོག་གི་ཆ་སྟེ་ཆ་
དྲུག་ཏུ་སོང་བས་གཅིག་ཏུ་འདོད་པ་ཉམས་ལ། མེད་ན་དངོས་པོ་ཐམས་ཅད་ཀྱང་
རྡུལ་གཅིག་གི་ངོ་བོར་གྲུབ་དགོས་ན། དེ་ལྟར་ཡང་མ་ཡིན་པའོ། །རྡུལ་གཅིག་མ་
གྲུབ་པས་དུ་མ་མ་གྲུབ་ལ། དུ་མ་མ་འདུས་པས་གཅིག་ཀྱང་ཡོད་པ་མིན་ནོ། །ཡུལ་
ཤེས་མངོན་སུམ་དུ་མི་འཕྲད་དེ་དབང་པོས་བར་དུ་ཆོད་པའི་ཕྱིར་དང་། ཡང་ན་ཚེར་
མ་མཐོང་བ་ཉིད་ཀྱིས་ཟུག་རིག་པའི་ཕྱིར། ལྐོག་གྱུར་ལས་མངོན་སུམ་གྱིས་མཐོང་
བ་སྐྱེ་བའང་མི་རིགས་པ་དང༌། སྣང་བ་ནི་རྐྱེན་དབང་གིས་འགྱུར་བའི་ཕྱིར་དང་།
གང་དུ་བལྟས་པ་དེ་ལྟར་སྣང་བའི་ཕྱིར་དང་། དཔེས་མཚོན་པ་ཆུ་ཕོར་གང་ལའང་
འགྲོ་བའི་རིས་ཐ་དད་པས་སོ་སོར་མཐོང་བ་ལྟ་བུ་སྣང་བ་ཐ་དད་པའི་ཕྱིར་དང་། རྨི་
ལམ་གྱི་ཡུལ་དབང་ཤེས་གསུམ་གནས་སྐབས་དེ་ཉིད་དུ་བདེན་པར་སྣང་མོད། སད་
པ་ན་མི་སྣང་བ་ལྟར། གནས་སྐབས་སུ་ཡུལ་དབང་ཤེས་གསུམ་དུ་སྣང་ཡང་མཐོང་
ལ
ལམ་སྐྱེས་པ་ན་སྒྱུ་མ་མཁན་གྱིས་སྒྱུ་མའི་འཁྲུལ་འཁོར་ལ་ལྟ་བ་ལྟར་ངེས་པར་
འགྱུར་བའི་ཕྱིར་དོན་ལ་གྲུབ་པ་མེད་དོ། །ནང་འཛིན་པའི་སེམས་མ་གྲུབ་པར་བསྟན་
པ་ནི། ཁ་ཅིག་སེམས་རང་རིག་རང་གསལ་ནི་དམ་པའི་དོན་དུ་གྲུབ་བོ་ཞེས་སྨྲ་བ་
ཡང་དོན་ལ་མི་གནས་ཏེ། སེམས་དེ་སྐད་ཅིག་ཏུ་ཡོད་དམ། དུ་མར་ཡོད། སྐད་
ཅིག་ཏུ་ཡོད་ན་དེ་ལ་དུས་གསུམ་གྱི་ཆ་ཡོད་དམ་མེད། དང་པོ་ལྟར་ན་སྐད་ཅིག་མ་
མ་གྲུབ་སྟེ། དུ་མར་ཐལ་ལ། ཕྱི་མ་ལྟར་ན་སྐད་ཅིག་མ་དེ་དངོས་མེད་དུ་ཐལ
ལོ། །དེས་ན་སྐད་ཅིག་མ་མ་གྲུབ་པས་སེམས་ཀྱང་མ་གྲུབ་བོ། །དུ་མར་ཡོད་དོ་ཞེ་
ན༑ སྐད་ཅིག་ཏུ་གྲུབ་ན་སྐད་ཅིག་བསགས་པས་དུ་མ་གྲུབ་ཏུ་རུང་བ་ལ། སྐད་ཅིག་

303
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
མ་མ་གྲུབ་པས་དེ་བསགས་པའི་དུ་མ་མ་གྲུབ་བོ། །དུ་མ་མ་གྲུབ་པས་སེམས་ཀྱང་
མམ་གྲུབ་བོ། །དེར་མ་ཟད་འོད་སྲུང་གིས་ཞུས་པའི་མདོར། འོད་སྲུང་སེམས་ནི་
སངས་རྒྱས་ཐམས་ཅད་ཀྱིས་ཀྱང་མ་གཟིགས། མི་གཟིགས། གཟིགས་པར་མི་
འགྱུར་རོ། །ཞེས་དང་། སྤྱོད་འཇུག་ལས། གང་ཚེ་འགས་ཀྱང་མཐོང་མིན་ན། །
གསལ་བའམ་ནི་མི་གསལ་བ། ། མོ་གཤམ་བུ་ཡི་འགྱིང་བག་བཞིན། །དེ་ནི་བརྗོད་
ཀྱང་དོན་མེད་དོ། །ཞེས་གསུངས་སོ། །གཉིས་པ་དངོས་མེད་དུ་འཛིན་པ་དགག་པ་
ནི། ས་ར་ཧས། དངོས་པོར་འཛིན་པ་ཕྱུགས་དང་འདྲ་བར་འདོད། །དངོས་མེད་
འཛིན་པ་དེ་བས་ཀྱང་ནི་བླུན། །ཞེས་ཏེ། གལ་ཏེ་བདག་གཉིས་པོ་དེ་ཅིར་ཡང་མ་
གྲུབ་པས་དངོས་མེད་ཅིག་ཡིན་ནམ་ཞེ་ན། དེ་ནི་དངོས་མེད་དུའ ང་མ་གྲུབ་སྟེ།
སྔར་དངོས་པོ་ཡོད་པ་ལས་ཕྱིས་མེད་པར་སོང་ན་དངོས་མེད་ཅེས་བྱ་བར་རུང་སྟེ།
བདག་གཉིས་ཞེས་བྱ་བའི་ཆོས་ཡེ་ནས་མ་གྲུབ་པས། དངོས་པོར་ཡོད་མེད་ཀྱི་
མཐའ་ལས་འདས་སོ། །གསུམ་པ་འཛིན་པ་གཉིས་ཆར་གྱི་སྐྱོན་ནི། རིན་ཆེན་ཕྲེང་
न
བ་ལས། ཡོད་ཅེས་བྱ་བ་རྟག་པར་ལྟ། །མེད་ཅེས་བྱ་བ་ཆད་པར་ལྟ། །དེ་ཕྱིར་ཡོད་
དང་མེད་པ་ལ། །མཁས་པས་གནས་པར་མི་བྱའོ། །ཞེས་པ་ལྟར་རོ། །བཞི་པ་
གྲོལ་བར་འགྱུར་བའི་ལམ་ནི། སྔ་མ་ལས། ཡང་དག་ཇི་བཞིན་ཡོངས་ཤེས་
པས། །གཉིས་ལ་མི་བརྟེན་ཐར་བར་འགྱུར། །ཞེས་དང་། དེས་ན་གཉིས་མི་བརྟེན་
པ་གྲོལ། །ཞེས་གསུངས་པ་ལྟར། མཐའ་གཉིས་ལ་མི་གནས་པའི་དབུ་མའི་ལམ་
གྱིས་གྲོལ་བར་འགྱུར་རོ། ། ལྔ་པ་གྲོལ་བའི་རང་བཞིན་མྱ་ངན་ལས་འདས་པ་ནི།
རྩ་ཤེར་ལས། གལ་ཏེ་མྱ་ངན་འདས་དངོས་ན། ། མྱ་ངན་འདས་པ་འདུས་བྱས་

304
 སྟག་ལུང་སྡོམ་གསུམ་རྒྱས་པ་
འགྱུར། །ཞེས་དང་། རིན་ཆེན་ཕྲེང་བར། མྱ་ངན་འདས་པ་དངོས་མེད་པའང་། །
མིན་ན་དངོས་པོ་ག་ལ་ཡིན། །ཞེས་གསུངས་པ་ལྟར། དངོས་པོར་འཛིན་པ་དང་
དངོས་མེད་དུ་འཛིན་པའི་བློ་ཐམས་ཅད་ཟད་པ་དེ་ཉིད་ལ་མྱ་ངན་ལས་འདས་པ་ཞེས་
བྱའོ། །དེ་ལྟར་ཤེས་རབ་ཤེས་པར་བྱས་ནས། དེ་སྒོམ་པ་ནི། དབེན་པར་ལུས་
དང་སེམས་རྣལ་དུ་ཕབ་སྟེ་འདུག་ནས། ཇི་ལྟར་ཤེས་པའི་དོན་དེ་ལ་ཅིར་ཡང་མི་
སེམས་པར་བཞག་ལ། གང་བསྒོམ་པར་མི་དམིགས་པ་ནི་ཤེས་ཕྱིན་སྒོམ་པ་ཡིན་
ཏེ། འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཡང་དག་
ཉིད་ལ་ཡང་དག་ལྟ། །ཡང་དག་མཐོང་ན་རྣམ་པར་གྲོལ། །ཞེས་གསུངས་པ་ལྟ་བུ་
དང༌། རྗེས་ཐོབ་ཏུ་ཆོས་ཐམས་ཅད་སྒྱུ་མ་ལྟར་ཤེས་པས་ཚོགས་གཉིས་ཟུང་འཇུག་
ཏུ་འབད་པར་བྱའོ། །འཇུག་པ་སེམས་བསྐྱེད་ཀྱི་བསླབ་བྱ་བསྟན་ཟིན་ཏོ། །
སྤྱི་དོན་གསུམ་པ་ཕྱིར་བཅོས་ནི། ཀུན་དཀྲིས་འབྲིང་གིས་བྱས་པའི་ཕམ་
འདྲ་རྣམས་ནི་ཟག་པ་འབྲིང་པོ། །བྱང་ཆུབ་སེམས་དཔའ་གསུམ་ལ་བཤགས་ཤིང་
སླར་བསྡམས་པས་སོར་ཆུད་དོ། །ཀུན་དཀྲིས་ཆུང་ངུས་བསྐྱེད་པ་ནི་བྱང་ཆུབ་
སེམས་དཔའ་གཅིག་ལ་བཤགས་ཤིང་ཕྱིས་བསྡམ་པའོ། །དེ་ལས་གཞན་པའི་ཉེས་
པ་རྣམས་ནི་ཕུང་པོ་གསུམ་པ་བརྗོད་པས་འདག་པའོ། །རྩ་ལྟུང་བྱུང་ནས་ལོའ མ་ཟླ་ཟླ་
བ་སོགས་པ་ལོན་ན་བཤགས་སྡོམ་དང་གཉེན་པོ་ལ་ནན་ཏན་ཆེར་བྱ་དགོས་ལ།
གཞན་ཡང་བྱང་སེམས་ལས་དང་པོ་ལ་ལྟུང་བ་བྱུང་ཚེ་ཁྲུས་དང་གཙང་སྦྲ་བྱས།
སྤོས་བཏུལ་ཏེ། བྱང་ཆུབ་སེམས་དཔའ་ནམ་མཁའི་སྙིང་པོའི་མཚན་ནས་བརྗོད་དེ་
ཕྱག་འཚལ་ན། ནམ་མཁའི་སྙིང་པོས་དངོས་སམ་རྨི་ལམ་དུ་མི་ནས་བྱའི་བར་སྐལ་

305
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་
པ་དང་འཚམས་པའི་གཟུགས་ཀྱིས་ལྟུང་བ་ལས་འབྱིན་པའི་ཐབས་སྟོན་པར་འགྱུར་
ལ༑ གལ་ཏེ་མ་བྱུང་ན་ཐོ་རངས་ལངས་ཏེ་ལྷའི་བུ་སྐྱ་རེངས་ལ། སྐྱ་རེངས་སྙིང་རྗེ་
ཆེན་པོ་ཅན། སྐལ་པ་ཆེན་པོ་ཅན། ཁྱོད་འཛམ་བུའི་གླིང་དུ་ཤར་མ་ཐག་ཏུ་བདག་ལ་
ཐུགས་རྗེས་ཁྱབ་པར་མཛོད་ཅིག་ །བྱང་ཆུབ་སེམས་དཔའ་ནམ་མཁའི་སྙིང་པོ་
ཐུགས་རྗེ་ཆེན་པོ་ཅན་ལ་བདག་གི་ཚིག་གིས་སྦྱོན་ཏེ་བདག་
དག གི་རྨི་ལམ་དུ་ཡང་དེ་སྟོན་
པར་འགྱུར་ཞིང་། གང་གི་ཐབས་དེས་ལྟུང་བ་བཤགས་པར་འགྱུར་བ་དང་།
འཕགས་པས་ཐེག་པ་ཆེན་པོ་ལ་ཐབས་དང་ཡེ་ཤེས་ཐོབ་པར་མཛོད་ཅིག །ཅེས་
སྨྲས་ནས་གཉིད་ལོག་ན་སྐྱ་རེངས་ཤར་ཚེ་ནམ་སྙིང་རྨི་ལམ་དུ་སྐལ་པ་བཞིན་སྟོན་
པས་ལྟུང་བ་འཆགས་པ་སྟོན་པར་གསུངས་སོ། །གཞན་ཡང་དབེན་པར་བྱང་
སེམས་ནམ་སྙིང་ལ་ཕྱག་བྱས་ཏེ། ཨ་ག་རུའམ། རྒྱ་སྤོས་སམ། དུས་ཀྱི་རྗེས་སུ་
འབྲེལ་བས་བདུགས་ཏེ། ཐལ་མོ་སྦྱར་ནས་ཕྱོགས་མཚམས་ཀུན་ཏུ་ཡན་ལག་
ལྔས་ཕྱག་བྱས་ནས། ཏདྱ་ཐཱ། སུ་མྲྀ་ཤ་སུ་མྲྀ་ཏ་
ཀཱཀཱ་རུ་ཎི་ཀ །ཙ་ར་ཙ་ར། བི་ཙ་ར།
ས་ཙ་ར། ཀཱ་རུ་ཎི་ཀ། མུ་ར་མུ་ར། མེ་གྷ་དྷ་རེ་མ་ཙ་མེ། བྷུ་ཛ་སཱ་ད། ཀཱ་རུ་རུ་ཎི་
ཀ༑ ཙིནྡྷ་མ་ཎི་པཱུ་ར་ཡ་ཀཱ་རུ་ཎི་ཀ །སརྦ་ཤ་མི་སྦྲ་པཱ་ཡ་ཨ་ཛྷཱ་དྷདྷ་རི
རི།
། སྤུ་གུང་སྤུ་
གུང་། རུ་ཏི་བི་སེ་ཀ་གུང་བྲྀཏྟ་བི་བེ་ཀ་གུང་པཱུ་ར་ཡ། ཀཱ་རུ་ཎི་ཀ་པཱུ་ར་ཡ་ན་ཏུ་མ་མ་
ཨ་ཤ། སརྦ་པནྡཱ་ཙ། ཨ་ཤོ་ཀ་ག་ཏེ་སྭཱཧཱ། ཞེས་མང་དུ་བཟླས་ཏེ་ཉལ་ན་དེས་རྨི་
ལམ་དུ་མི་ནས་བྱའི་བར་སྐལ་པར་འཚམས་པའི་གཟུགས་བསྟན་ཏེ་ཚུལ་གཅིག་པའི་
ཆོས་སྟོན་པར་འགྱུར་རོ་ཞེས་གསུངས་པ་ལྟར་ཡང་བྱའོ། །ཐེག་ཆེན་འདིར་སེམས་
ཁོ་ན་གཙོ་བའི་ཕྱིར་བཤགས་ཡུལ་གཞན་མ་རྙེད་ན། སངས་རྒྱས་དང་བྱང་ཆུབ་

306
 སྟག་ལུང་སྡོམ་གསུམ་རྒྱས་པ་
སེམས་དཔའ་ནམ་མཁའི་ཁམས་ཁྱབ་པར་དམིགས་ཏེ་ཕུང་པོ་གསུམ་པ་ལ་སོགས་
པ་བརྗོད་དེ་བཤགས་ཤིང་ཕྱིས་སྡོམ་པར་དམ་བཅས་ནས་སླར་ར་བླངས་པས་སོར་ཆུད་
པར་བྱེད་དོ། །
མཇུག་བསྡུ་བ་ནི། སངས་རྒྱས་ཐམས་ཅད་ཀྱི་མཁྱེན་བརྩེ་མཛད་པ་གཅིག
ཏུ་བསྡུས་པ་རྗེ་བཙུན་སྤྱན་རས་གཟིགས་དབང་ཕྱུག་མིར་བསྟན་པ་དཔལ་ལྡན་སྟག་
ལུང་ཐང་པ་ཆེན་པོའི་ཐུགས་དམ་སྙན་རྒྱུད་ཡིད་བཞིན་ནོར་བུ་བཞི་སྐོར་དུ་གྲགས་པ་
ལས། དབང་བཞིའི་ལམ་ཐམས་ཅད་དང་འབྲེལ་བ་དམ་ཚིག་གི་སྐོར་ལ་སྡོམ་པ་
གསུམ་ཀའི་སྤང་བླང་གི་རྣམ་གཞག་རྒྱས་པར་འཆད་པའི་ས་བོན་རྡོ་རྗེའི་གསུང་ཆེས་
བརླིང་བར་བཞུགས་པ་ལ། བརྒྱུད་པ་འདི་ཉིད་བཀའ་ཕྱག་ཆུ་བོ་གཉིས་འདུས་ཀྱི་
ཟབ་ཆོས་མཐའ་དག་གི་བདག་པོར་བཞུགས་པའི་འདྲེན་པ་རིམ་པར་བྱོན་པ་རྣམས་
ཀྱིས་སེམས་བསྐྱེད་ལུགས་གསུམ་གྱི་ཆོ་ག །བསླབ་བྱ། བློ་སྦྱོང་གི་སྨར་ཁྲིད།
ཐེག་ཆེན་གྱི་ལམ་རིམ་སོགས་ཇི་སྙེད་མཛད་དེ་སྐལ་བཟང་མཐའ་ཡས་པ་རྗེས་སུ་
བཟུང་བ་ལྟར། འདིར་ཡང་ཐེག་ཆེན་གྱི་སྡེ་སྣོད་བོད་དུ་འགྱུར་བ་དག་དང་། གཞུང་
དྲུག་སོགས་འཕགས་ཡུལ་གྱི་བསྟན་བཅོས་དུ་མ། བརྒྱུད་པ་ཟུང་གི་གདམས་ངག
དང་བཅས་པ་ལ་ཅུང་ཟད་བལྟས་ཏེ་ཚིག་ཟོར་ཡངས་ཤིང་གོ་བདེ་བར་བཀྲལ་ཏེ་
བྱང་ཆུབ་སེམས་དཔའི་འདུལ་བ་རྣམ་པར་ཕྱེ་བའི་སྐབས་སོ། །

307
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
༈ སྤྱི་དོན་གསུམ་པ་རིག་སྔགས་འཆང་གི་འདུལ་བ་འཆད་པ་ལ་གསུམ།
རྒྱུད་སྡེའི་རྣམ་གཞག་སྤྱིར་བསྟན་པ་དང་། སོ་སོའི་སྡོམ་པ་དང་དམ་ཚིག་རྒྱས་པར་
བཤད་པ་དང་། སྡོམ་པ་གསུམ་གང་ཟག་གི་རྒྱུད་ལ་ཇི་ལྟར་བསྟེན་པའི་ཚུལ་གྱིས་
མཇུག་བསྡུ་བའོ། །དང་པོ་ལ། ཕ་རོལ་ཏུ་ཕྱིན་པའི་སྡེ་སྣོད་ལས་སྔགས་ཀྱི་སྡེ་སྣོད་
ཁྱད་པར་དུ་འཕགས་ཚུལ། ཁྱད་པར་དུ་འཕགས་པའི་རྒྱུད་སྡེའི་དབྱེ་བ་གཉིས་ཀྱི
དང་པོ་ལ་ཡང་། སྔགས་མཚན་ཉིད་ཀྱི་ཁྱད་པར་དངོས་དང་། 
་རྡོ་རྗེ་ཐེག་པ་སངས་
རྒྱས་ཀྱི་བཀའ་མ་ཡིན་པར་དོགས་པ་བསལ་བ་གཉིས་ཀྱི་དང་པོ་ནི། སློབ་དཔོན་ཛྙཱ་
ན་ཤྲཱིས་མཛད་པའི་རྡོ་རྗེ་ཐེག་པའི་མཐའ་གཉིས་སེལ་བ་ལས། གསང་སྔགས་ཀྱི་
ཐེག་པ་འདི་ཕ་རོལ་ཏུ་ཕྱིན་པའི་ཐེག་པ་ཆེན་པོ་དབུ་མ་ལས་ཀྱང་ཁྱད་པར་ཅི་ཡོད་པ་
བསྟན་ཏེ། དམིགས་པ་བླ་ན་མེད་པ་ལ་དདམིགས་པའི་ཐབས་དང་། སྒྲུབ་པ་བླ་ན་
མེད་པ་དང་། ཡེ་ཤེས་བླ་ན་མེད་པ་དང་། བརྩོན་འགྲུས་བླ་ན་མེད་པ་དང་།
གདུལ་བྱ་མ་ལུས་པ་འཛིན་པར་ནུས་པ་དང་། ཉོན་མོངས་པ་བྱིན་གྱིས་རློབ་པ་དང་།
བྱིན་གྱིས་རློབ་པ་མྱུར་བ་དང་། མྱུར་དུ་འབྱུང་བ་དང་། ཉོན་མོངས་པ་སྤོང་བ་དང་།
བསམ་པ་བླ་ན་མེད་པ་དང༌། སྦྱོར་བ་བླ་ན་མེད་པའི་ཐབས་ལ་མཁས་པ་སྟེ། དེ
ལྟར་རྣམ་པ་བཅུ་གཅིག་གིས་ཁྱད་པར་དུ་འཕགས་སོ། །ཞེས་གསུངས་སོ། །ཚུལ་
གསུམ་སྒྲོན་མ་ལས། དོན་གཅིག་ན་ཡང་མ་རྨོངས་དང་། །ཐབས་མང་དཀའ་བ་
མེད་པ་དང་། །དབང་པོ་རྣོན་པོའི་དབང་བྱས་ནས། །སྔགས་ཀྱི་ཐེག་པ་ཁྱད་པར་
འཕགས། །འདི་ལྟར་གཉིས་སུ་མེད་པའི་རྣམ་པ་ཐམས་ཅད་མཁྱེན་པར་བཤད་པའི་
འབྲས་བུ་ནི་སྔགས་དང་ཕ་རོལ་ཏུ་ཕྱིན་པའི་ཐེག་པ་ཆེན་པོ་གཉིས་ལ་ཁྱད་པར་མེད་པ་

308
 སྟག་ལུང་སྡོམ་གསུམ་རྒྱས་པ་
ཡིན་མོད་ཀྱི། འོན་ཀྱང་རབ་ཏུ་དབྱེ་བ་རྣམ་པ་བཞི་པོ་དེ་དག་གིས་ཕ་རོལ་ཏུ་ཕྱིན་པའི་
ཐེག་པ་ཆེན་པོ་ལས་སྔགས་ཀྱི་ཐེག་པ་ཆེན་པོ་ཁྱད་པར་དུ་འཕགས་པ་ཉིད་ཡིན་ནོ། །
ཞེས་གསུངས་སོ། །དེ་ལ་ཁྱད་པར་བཞིའི་དང་པོ་མ་རྨོངས་པའི་ཁྱད་པར་ནི། ཕར་
ཕྱིན་ཐེག་པར། བསོད་ན། པས་ཀྱི་ཚོགས་ཀྱི་ཕྱིར་ལུས་ སྦྱིན་པ་པ་སོགས་ཕྱིའི སྦྱིན་པ་ལ་
འཇུག་པ་ལྟ་བུ་ཡོད་པ་ནི་མཆོག་མ་ཡིན་ལ། སྔགས་སུ་ཐབས་ཤེས་དབྱེར་མེད་ཀྱི་
ཏིང་ངེ་འཛིན་གྱིས་ཕ་རོལ་ཏུ་ཕྱིན་པ་དྲུག་བསྒྲུབས་པས་མ་རྨོངས་པའི་ཁྱད་པར་སྟེ།
སྔ་མ་ལས། མཁས་པ་སྙིང་རྗེ་ཆེར་ལྡན་པ། །སྤྱད་དེ་ཐབས་ཀྱི་མཆོག་ལེན་
ཅིང་། ། ཐ་མལ་བ་ཡི་ཐབས་སྨད་ནས། །མི་འཕོ་བ་ཡི་གནས་ཐོབ་བོ། །ཞེས་
སོ། །གཉིས་པ་ཐབས་མང་ང་བ་ནི། དཀྱིལ་འཁོར་དུ་འཇུག་ཚེ་རིགས་བརྟག་པའི་མེ་
ཏོག་གང་ལ་ཕོག་པས་རིགས་ངེས་པར་བྱས་ནས། ཕྲ་བ་སེམས་དང་སེམས་བྱུང་
ཐམས་ཅད་ལྷའི་རང་བཞིན་དུ་བསྒོམས་ནས་མཆོད་པ་ཐུགས་རྡོ་རྗེའི་ཏིང་ངེ་འཛིན་
དང་། དེ་མི་ནུས་པ་སྤྲོས་པ་ལ་མངོན་པར་ཞེན་པ་ལ་རགས་པ་སྔགས་ཀྱི་བཟླས་པ་
སྟོན་པ་གསུང་རྡོ་རྗེའི་ཏིང་ངེ་འཛིན་དང་། རགས་པའི་ཡུལ་ལ་ཞེན་ཆེས་པས་ཕྲ་བ་
ལ་སྦྱོར་མི་བཟོད་པ་ལ་རྟེན་དཀྱིལ་འཁོར་དང་བརྟེན་པ་ལྷའི་སྐུ་སྒོམ་པ་སྐུ་རྡོ་རྗེའི་ཏིང་
ངེ་འཛིན་སྟོན་ཞིང་། མདོར་ན་ཆགས་སོགས་སྤྱང་བྱའམ། ཆགས་བྲལ་སོགས་
བླང་བྱ་མེད་དེ། ཕྱིན་ཅི་མ་ལོག་པའི་དེ་ཁོ་ན་ཉིད་རྟོགས་པས་ཡང་དག་པའི་ལྟ་བ་སྐྱེ་
ལ༑ དེས་གྲོལ་བར་འགྱུར་བའི་ཕྱིར། སེམས་ཅན་གྱི་ཁམས་དབང་མོས་པ་མཁྱེན
ནས་གང་ལ་གང་འོས་སུ་རྒྱུད་སྡེ་བཞིར་སྤྲོས་ནས་གསུངས་པས་ཐབས་མང་བ་ཡིན་
ཏེཏེ། ། དེ་ཉིད་ལས། སེམས་ཅན་ཀུན་དོན་ལེགས་གྲུབ་ཕྱིར། ། བློ་ཅན་ལ་ནི་ཐབས་

309
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
ཐམས་ཅད། །དབྱེ་བ་རྣམ་བཞིའི་ཚུལ་གྱིས་མཆོག །འགྲོ་བའི་སྟོན་པས་གསུངས་
པ་ཡིན། །ཞེས་སོ། །གསུམ་པ་དཀའ་བ་མེད་པ་ནི། སེམས་ཅན་གང་དང་གང་
ཡུལ་དུས་གང་དུ་ཇི་ལྟ་བུ་མངོན་པར་འདོད་པར་འགྱུར་བ་དེ་དང་དེ་ཉིད་ལ་ངེས་པར་
སྦྱོར་ཞིང་། ཐབས་བདེ་བ་ཉིད་ཀྱིས་བྱང་ཆུབ་ཐོབ་པར་མཛད་དེ། སྙིསྙིང་རྗེ་ཆེ་ཞིང་
ཉོན་མོངས་དང་རྣམ་རྟོག་ཤས་ཆུང་བ་དེ་ཁོ་ན་ཉིད་འཚོལ་བར་བརྩོན་པའི་དབང་རབ་
ལ་སྟོང་ཉིད་སྙིང་རྗེ་དབྱེར་མེད་ཀྱི་ཕྱག་ཆེན་བསྟན། ཡུལ་ཐ་མལ་གྱི་ལོངས་སྤྱོད་
སྤངས་ཀྱང་ཉོན་མོངས་པའི་བག་ཆགས་ཀྱི་རྣམ་པར་རྟོག་པས་གཡེང་བར་འགྱུར་
བའི་དབང་པོ་རབ་ཀྱི་འབྲིང་དོན་དམ་གྱི་ཡེ་ཤེས་ལ་འཇུག་མི་ནུས་པ་ལ། སྤྲུལ་པའི་
རིག་མ་ཡེ་རྒྱ་བསྟན། གཉིས་མེད་ཀྱི་ཡེ་ཤེས་ལ་མོས་ཀྱང་འདོད་པའི་འདོད་ཆགས་
མ་སྤངས་པའི་མཐུས། ཡུལ་ཉེ་ན་ཏིང་ངེ་འཛིན་དུ་མི་འགྱུར་བ་དབང་པོ་རབ་ཀྱི་ཐ་མ་
ལ༑ རང་རིགས་ཀྱི་དམ་རྒྱ་བསྟན། བློ་ཆུང་ཞིང་འདོད་ཆགས་ལྷག་པར་ཆེ་བ་
དབང་པོ་རབ་ཀྱི་ཐ་མའི་ཐ་མ་ལ། ལས་རྒྱ་བསྟན་ཏོ། །རང་རང་གི་མངོན་པར་
འདོད་པ་དེ་ལ་སྦྱོར་བཞིན་དུ་དཀའ་བ་མེད་པར་སངས་རྒྱས་ཐོབ་པར་བྱེད་པ་སྟེ།
བརྟག་གཉིས་ལས། གང་དང་གང་གིས་འཇིག་རྟེན་འཆིང་འགྱུར་བ། །དེ་དང་དེས་
ནི་འཆིང་བ་ལས་གྲོལ་ཏེ། །དེ་ཉིད་མི་ཤེས་འཇིག་རྟེན་མི་གྲོལ་ཞིང་། །དེ་ཉིད་རྣམ་
སྤངས་དངོས་གྲུབ་རྙེད་མི་འགྱུར། །ཞེས་གསུངས་པ་ལྟར་རོ། །བཞི་པ་དབང་པོ་
རྣོན་པོའི་དབང་དུ་བྱས་པ་ནི། ཨཱརྨ་དེ་བས། དམན་པ་རྣམས་ནི་གཟུགས་ལ་
ཆགས། །བར་མ་རྣམས་ནི་ཆགས་བྲལ་འགྱུར། །གཟུགས་ཀྱི་རང་བཞིན་ཤེས་པ་
ཡིས། །མཁས་པ་རྣམས་ནི་རྣམ་པར་གྲོལ། །ཞེས་གསུངས་པ་ལྟར། ཉན་རང་ནི་

310
 སྟག་ལུང་སྡོམ་གསུམ་རྒྱས་པ་
དེ་ཁོ་ན་ཉིད་ཀྱི་ཐབས་མི་ཤེས་པའི་ཕྱིར་དབང་པོ་རྟུལ་ལ། ཕར་ཕྱིན་པ་ནི་ཐབས་ལས་
འཁྲུལ་པའི་ཕྱིར་དབང་པོ་འབྲིང་ཡིན་ཞིང་། གསང་སྔགས་པ་ནི་གཞན་གྱིས་བྱས་ན་
ངན་སོང་དུ་སྐྱེ་འགྱུར་གྱི་ལས་ཀྱང་ཐབས་མཁས་པས་བྱང་ཆུབ་ཀྱི་རྒྱུར་བྱེད་པས།
ཐབས་གང་་
ལ་ཡང་རྨོངས་པའི་དྲི་མ་ཟད་པའི་ཕྱིར་རོ། དེ་ལྟར་བཞིས་སྔགས་ཀྱི་
ཐེག་པ་ཁྱད་པར་དུ་འཕགས་པར་བསྟན་ཏོ། །
ཡང་ཛྷཱ་ན་ཤཱིས། མྱུར་བ་དང་། སླ་བ་དང་། མང་བ་དང་། མཁས་པ་
བཞིས་ཁྱད་པར་དུ་འཕགས་པར་བཞེད་དེ། དང་པོ་ནི། གསང་འདུས་ལས། འདི་
ཡི་ཆོས་ཀྱི་བདག་ཉིད་ཆེ། །སྐུ་གསུམ་མི་ཕྱེད་ལས་བྱུང་བ། ། ཡེ་ཤེས་རྒྱ་མཚོས་
རྣམ་པར་བརྒྱན། །ཚེ་འདི་ཉིད་ལ་འགྲུབ་པར་འགྱུར། །ཞེས་དང་། བརྩོན་འགྲུས་
ཆུང་བས་ཚེ་འདི་ལ་མ་གྲུབ་ཀྱང་འཆི་ཁར་འཕོ་བའི་མན་ངག་གིས་འགྲུབ་སྟེ། དུས་
འཁོར་བསྡུས་རྒྱུད་ལས། ཟུང་གི་རླུང་དག་འགག་པ་ན་ནི་གཙུག་ཏོར་ཕུག་ནས་
མཆོག་གི་གྲོང་ཁྱེར་དག་ཏུ་འགྲོ་བར་འགྱུར། །ཞེས་དང་། སམྦ་ཊིར། ཚིག་དགུ་
ལས་ནི་ཡར་བཏེག་ནས། །མོད་ལ་འཕོ་བ་ཤེས་པར་བྱ། །ཞེས་དང་། དེ་བཞིན་
ལུས་ཀྱི་འདམ་ལས་ནི། ། ཡེ་ཤེས་སྐུ་ནི་འདོད་བཞིན་འགྲོ། །ཞེས་གསུངས་སོ། །
གལ་ཏེ་ཚེ་འདི་དང་འཆི་ཁར་མ་གྲུབ་ཀྱང་། སྐྱེ་བ་བདུན་ནམ། བཅུ་དྲུག་ན་ངེས་
པར་འགྲུབ་སྟེ། དམ་ཚིག་ལྔ་པ་ལས། གལ་ཏེ་ལྟུང་བ་མེད་གྱུར་ན། །སྐྱེ་བ་བཅུ
དྲུག་དག་ན་འགྲུབ། །ཅེས་དང་། གསང་བའི་མཛོད་ལས། དེ་ཡིས་སྐྱེ་བ་བདུན་ན་
ནི། །མ་བསྒོམ་པར་ཡང་དངོས་གྲུབ་ཐོབ། །ཅེས་པས་ཕར་ཕྱིན་ཐེག་པ་ལྟར་བསྐལ་
པ་གྲངས་མེད་གསུམ་སོགས་ཀྱི་ཡུན་མིན་པར། རབ་ཚེ་འདི། འབྲིང་འཆི་ཁའམ་

དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་311
བར་དོ། ཐ་མ་སྐྱེ་བ་བདུན་ནམ་བཅུ་དྲུག་ཚུན་ཆད་དུ་སངས་རྒྱས་ཐོབ་པའི་ཕྱིར་མྱུར་
བའོ། །ཐབས་སླ་བ་དང་། མང་བ་དང་། མཁས་པ་ནི་སྔར་གྱི་རིག་པས་ཤེས་
སོ། །
གཉིས་པ་རྡོ་རྗེ་ཐེག་པ་སངས་རྒྱས་ཀྱི་བཀའ་མ་ཡིན་པར་དོགས་པ་བསལ་
བ་ནི། ཁ་ཅིག །གསང་སྔགས་ཀྱི་ཐེག་པ་སངས་རྒྱས་ཀྱིས་གསུངས་པའི་བཀའ་
མ་ཡིན་ནོ་སྙམ་ན། དེ་ནི་མི་རིགས་ཏེ། མྱ་ངན་ལས་འདས་པའི་མདོ་ལས།
བསྟན་བཅོས་སམ། རིགས་སྔགས་སམ། གང་ཅི་ཡང་རུང་བ་དེ་དག་ཐམས་ཅད་
ནི་རྫོགས་པའི་སངས་རྒྱས་ཀྱིས་གསུངས་པ་ཡིན་པར་ཤེས་པར་གྱིས་ཤིག །ཅེས་
དང་། ལྷག་བསམ་སྐུལ་བའི་མདོར། བྱང་ཆུབ་སེམས་དཔའ་དྲུག་ཅུ་མ་འོངས་
པའི་དུས་ན་བསྟན་བཅོས་དང་གསང་སྔགས་ལ་མཁས་པ་འབྱུང་བར་འགྱུར། ཞེས་
པ་དང་། གསང་བ་ལུང་བསྟན་པའི་མདོ་ལས་ཀྱང་། རྒྱུ་ལ་སྦྱོར་བ་རྒྱུ་ཡི་ཆོས། །
འཁོར་ལོ་རབ་ཏུ་བསྐོར་བྱས་ནས། །རྡོ་རྗེ་ཐེག་པའི་ཉེ་ལམ་ཞིག །མ་འོངས་དུས་ན་
འབྱུང་བར་འགྱུར། །ཞེས་སོགས་ཕ་རོལ་ཏུ་ཕྱིན་པའི་སྡེ་སྣོད་ཀྱི་ལུང་གིས་ཀྱང་གྲུབ་
ཅིང་། ཟབ་པ་དང་རྒྱ་ཆེ་བའི་བདེན་པ་གཉིས་སྟོན་ཅིང་། བཀའི་མཚན་ཉིད་མདོ་སྡེ་
ལ་འཇུག །འདུལ་བ་ལ་སྣང་། ཆོས་ཉིད་དང་མི་འགལ་བ་ཡིན་ལ། འདི་ནི་རང་
གི་མདོ་སྡེ་བཞི་པོ་སོ་སོ་ཤིན་ཏུ་རྒྱས་པའི་སྡེ་སྣོད་རྒྱ་ཆེན་པོ་ལ་འཇུག །བྱང་ཆུབ་
སེམས་དཔའི་ཉོན་མོངས་པ་ནི་རྣམ་རྟོག་ཡིན་ལ། དེ་འདུལ་བའི་ཐབས་སྟོན་པའི་
ཕྱིར་འདུལ་བ་ལ་སྣང༌། ཟབ་དང་རྒྱ་ཆེ་བའི་ཕྱིར་བྱང་ཆུབ་ཀྱི་ཆོས་ཉིད་དང་མི་
འགལ་བའི་ཕྱིར་བཀའི་མཚན་ཉིད་ཚང་ལ། ཚང་ཚུལ་ཀྱང་འདི་ཉིད་ཀྱིས་སྐབས་

312
 སྟག་ལུང་སྡོམ་གསུམ་རྒྱས་པ་
དོན་གྲུབ་སྟེ། མདོ་སྡེ་རྒྱན་ལས། རང་གི་ཉིད་ལ་འཇུག་ཕྱིར་དང་། །རང་གི་
འདུལ་ལ་སྣང་ཕྱིར་དང་། །ཟབ་པ་དང་ནི་རྒྱ་ཆེའི་ཕྱིར། །ཆོས་ཉིད་དང་ཡང་འགལ་
ན
བ་མེད། །ཅེས་གསུངས་པ་ལྟར་རོ། །དེ་ལྟར་མ་ཡིན་ན། སངས་རྒྱས་ཐམས་ཅད་
མཁྱེན་པར་མི་འགྱུར་ཏེ། སྔགས་ཀྱི་ཐེག་པ་སྟོན་པར་བྱེད་པ་པོ་མ་ཡིན་པའི་ཕྱིར་ཏེ།
དྲི་མེད་འོད་ལས། རྣམ་པ་གཞན་དུ་ན། བཐམས་ཅད་མཁྱེན་པ་ཉིད་དུ་མི་འགྱུར་ཏེ།
རྡོ་རྗེ་ཐེག་པ་སྟོན་པར་བྱེད་པ་པོ་ཉིད་མ་ཡིན་པའི་ཕྱིར་རོ། །ཞེས་སོགས་ཀྱི་རིགས་
པཔས་ཀྱང་གྲུབ་བོ། །
གཉིས་པ་ཁྱད་པར་དུ་འཕགས་པའི་འི་
རྒྱུད་སྡེའི་དབྱེ་བ་ལ་རྒྱུད་སྡེ་བཞིའི་དབྱེ་
བ་དངོས། མིང་གི་རྣམ་གྲངས་དང་ངེས་ཚིག །དེ་ཐམས་ཅད་རྒྱུད་སྡེ་གཉིས་སུ་
བསྡུ་བ་དང་གསུམ་གྱི་དང་པོ་ལ། འཇུག་བྱ་གང་ཟག་མི་རིགས་བཞིའི་སྒོ་ནས་དབྱེ་
བ༑ འཇུག་བྱེད་དབང་པོ་རྣོ་རྟུལ་གྱི་དབྱེ་བ། སྤང་བྱ་འདོད་ཆགས་རིགས་བཞི་དང་
ཉོན་མོངས་བཞིའི་སྒོ་ནས་དབྱེ་བ། སྤོང་བྱེད་དབང་སོགས་སྨིན་གྲོལ་གྱི་སྒོ་ནས་དབྱེ་
བ༑ རྒྱུ་གནས་སྐབས་བཞི་དང་ཐུན་མོང་དུས་མཚམས་ཀྱི་སྒོ་ནས་དབྱེ་བ་སྟེ་ལྔའི
དང་པོ་ནི། གཏི་མུག་ཅན་ཚངས་པའི་ཆོས་ལ་སྤྱོད་པའི་བྲམ་ཟེའམ། དེའི་ཆོས་
གཙང་སྦྲ་དང་དཀའ་ཐུབ་ཀྱིས་འདའ་ཞིང་། སྔགས་ཟློ་བ་དང་། སྲེག་བླུགས་
འབུལ་བ་ལ་དགའ་བ་གཙོ་བོར་རྗེས་སུ་བཟུང་བའི་ཕྱིར་བྱ་བའི་རྒྱུད་བསྟན་ཏེ།
དཔུང་བཟང་ལས། ལུས་ལ་ས་ཡི་དྲིལ་ཕྱིས་བྱས་ནས་སུ། ། ཆུ་ཆེན་རྙོག་པ་མེད་
པར་ཞུགས་ནས་ཀྱང་། །ཇི་ཙམ་བར་དུ་འདོད་པའི་ཁྲུས་བྱས་ཏེ། །བྱུང་ནས་ཤར་
རམ་བྱང་དུ་ཁ་བལྟས་ཏེ། །ཞེས་སོགས་ཤོ་ལོ་ཀ་གསུམ་གྱིས་ཁྲུས་དང་ཉེ་རེག་

313
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
དང་། ཁ་སོགས་དག་པར་བྱ་བའི་ཚུལ་དང་། རབ་བྱུང་སྐྱེས་པ་བུད་མེད་གཟུགས་
དག་དང་། །གཞོན་ནུ་མ་དང་བྲམ་ཟེ་རྒན་མོ་རྣམས། །དེ་ལ་ནམ་ཡང་སྔགས་པས་
རེག་མི་བྱ། །སྔགས་པས་དེ་དག་རྣམས་ལ་མི་བསམ་མོ། །སོགས་ཤོ་ལོ་ཀ་བཞིས་
མི་གཙང་བ་ལ་མི་རེག་པ་དང་རེག་ཀྱང་ཕྱིར་འཆོས་པ་དང་། ཟློས་པའི་ཕན་ཡོན་
དྲིལ་ཕྱིས་བྱ་ཚུལ་ད་ ང་། མེ་ཡི་ཡམ་ཤིང་སོར་ནི་བཅུ་གཉིས་པ། །བཙལ་ནས་ཞོ་
མར་སྦྲང་རྩི་ལ་བསྙུག་པ། །རྟག་ཏུ་མེ་ལ་སྦྱིན་སྲེག་བྱ་བ་ཡིན། །དེ་ལྟར་བྱས་ན་
དངོས་གྲུབ་མྱུར་དུ་ཐོབ། །ཅེས་སོགས་ཤོ་ལོ་ཀ་གསུམ་གྱིས སྦྱིན་སྲེག་ད་
དང་། ཟློས་
པའི་ཕན་ཡོན་བསྟན་པ་ལྟར་རོ། །ཡང་ང་རྒྱལ་ཅན་ལྷ་མིན་གྱི་ཆོས་ལ་སྤྱོད་པའི་རྗེའུ་
རིགས་སམ། དེའི་ཆོས་ལུས་ངག་ཡིད་གསུམ་གྱི་རིགས་གནས་ལ་དགའ་བ་དག་
རྗེས་སུ་གཟུང་བའི་ཕྱིར་སྤྱོད་པའི་རྒྱུད་བསྟན་ཏེ། རྣམ་སྣང་མངོན་བྱང་ལས།
གཅིག་པུ་གཅིག་གམ་གཅིག་གིས་གཅིག །ཡིད་ཀྱིས་བཟླས་བརྗོད་བྱ་བའམ། །
ཡང་ན་ཤུབ་བུ་རྣམ་གཉིས་པ། །རྣལ་འབྱོར་མཆོག་གིས་བརྟག་པར་བྱ། །སྔགས་
པས་ཡན་ལག་ཉམས་སྦྱོར་བ། །བཟླས་བརྗོད་གཞན་དུ་མི་བྱ་འོ། །ཕྱི་དང་ནང་གིས་
སྦྱོར་བ་ཡིས། །ཡན་ལག་བཞི་པ་ངས་བཤད་པ། །དེ་ཡང་འཇིག་རྟེན་པ་ཡི་སྟེ། །
དམིགས་པ་ཅན་ནི་བླ་མེད་པའོ། །སླར་སྡུད་པ་ཡི་ཚིག་གིས་ནོན། །ལྷ་ཡི་རྗེས་སུ་
སོང་བ་ཡི། །ཤུབས་ཏེ་བཟླས་བརྗོད་བྱེད་པའི་མཆོག །དམིགས་པ་ཅན་ལ་གཏད་
པ་ཡིན། །ཡིད་ཀྱིས་འཇིག་རྟེན་འདས་ཤེས་བྱ། །སླར་སྡུད་ལ་སོགས་རྣམ་པར་
སྤང་། །ལྷ་དང་གཅིག་ཏུ་བྱེད་པ་དང་། །ཐ་དད་མ་ཡིན་འཛིན་པ་ཡི། །ཡིད་ཀྱིས་
རང་བཞིན་དབྱེར་མེད་བྱ། །གཞན་དུ་བྱ་བ་མ་ཡིན་ནོ། །ཞེས་གསུངས་པ་ལྟར་

314
 སྟག་ལུང་སྡོམ་གསུམ་རྒྱས་པ་
རོ། །ཡང་ལྷའི་ཆོས་ལ་སྤྱོད་པའི་རྒྱལ་རིགས་སམ་རྒྱལ་རིགས་ཀྱི་ཆོས་དཀའ་སྤྱད་
མི་ནུས་ཤིང་གཙོ་འཁོར་སོགས་ཀྱི་རྣམ་པར་རོལ་པ་ཆེན་པོ་ཅན། བཀའ་བཏགས་ཀྱི་
ཕྱག་རྒྱས་རྒྱལ་སྲིད་ལ་དབང་བསྒྱུར་བ་དགའ་བ་རྣམས་རྗེས་སུ་གཟུང་བའི་ཕྱིར་རྣལ་
འབྱོར་གྱི་རྒྱུད་བསྟན་ཏེ། འཇིག་རྟེན་གསུམ་རྒྱལ་གྱི་རྟོགས་པའི་འགྲེལ་བ་
ལས། དཔེར་ན། འཇིག་རྟེན་གྱི་རྒྱལ་པོ་ཆེན་པོ་ལ་ལས་ཀྱི་སྒོ་འདིར་སྨྲས་པ་ཐམས་
ཅད་དགོས་པ་བཞིན་དུ། ཆོས་ཀྱི་རྒྱལ་པོ་ཆེན་པོ་རྣམ་པར་སྣང་མཛད་དང་། ཕྱག་
ན་རྡོ་རྗེ་འཁོར་ཐམས་ཅད་ཀྱང་ཚུལ་དེ་ལྟར་བལྟའོ། །ཞེས་དང་། དེ་ཉིད་བསྡུས་
པར། དེ་ལྟར་རྒྱལ་པོའི་ཕྱག་རྒྱ་མཆོག །ཁྲིམས་ནི་འདའ་དཀའ་མི་ཕྱེད་བཞིན། །
བདག་ཉིད་ཆེན་པོའི་གཟུགས་བརྙན་གྱིས། །མཚན་མ་ཕྱག་རྒྱ་ཞེས་པར་གྲགས། །
ཞེས་པ་ལ་སོགས་པ་གསུངས་པ་ལྟར། འཁོར་སྒྱུར་ལ། རྒྱལ་པོ། བཙུན་མོ།
སྲས། གསོལ་ཁ་བ། གཡོག་མོ། བྲན་མོ། ཕོ་ཉ་མོ། གཡོག་བྲན་ཕོ་ཉ་རྣམས་
ཡོད་པ་བཞིན་དུ་དཀྱིལ་འཁོར་ལ་ཡང་གཤེགས་པ་ལྔ། སེམས་མ་བཞི། སེམས་
དཔའ་བཅུ་དྲུག །སྒེག་སོགས་བཞི། གཟུངས་མ་བཞི། སྒོ་མ་བཞི་བཀོད་དོ། །
ཡང་ཆགས་ཁྲོ་ཅན་དབང་ཕྱུག་ལ་སོགས་པའི་སྦྱོར་སྒྲོལ་གྱི་ཆོས་ལ་སྤྱོད་པའི་
དམངས་རིགས་སམ། གཙང་སྦྲ་མེད་ཅིང་འབྱོལ་ཉོག་བྱེད་ལ་འཇིག་རྟེན་གྱིས་སྨད་
པར་བྱ་བ་སྣ་ཚོགས་ལ་དགའ་བ། དབང་པོ་ཡང་རབ་ཀྱི་རིགས་ཅན་རྣམས་རྗེས་སུ་
གཟུང་བའི་ཕྱིར་བླ་མེད་ཀྱི་རྒྱུད་བསྟན་ཏེ། འདུས་པར། གཤང་གཅི་ཟས་སུ་ཟ་བ་
ནི། །དེ་དག་བསྒྲུབ་པའི་སྣོད་དུ་འགྱུར། །ཞེས་དང་། གླང་པོའི་ཤ་དང་རྟ་ཡི་ཤ།།
དེ་བཞིན་དམ་པ་ཁྱི་ཡི་ཤ། །ཟས་ཀྱི་ཕྱིར་ནི་བཟའ་བར་བྱ། །ཞེས་དང་། མཉམ་

315
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
སྦྱོར་ལས། དེ་ཉིད་རྣལ་འབྱོར་འདི་ལ་ནི། །ཐམས་ཅད་འགྲུབ་པར་བྱེད་པ་ན། །
ངན་ཟོས་ངན་ན་སྤྱད་ཐམས་ཅད་ཀྱིས། །ཉེས་པ་དག་ཏུ་ཡོང་མི་འགྱུར། །ཞེས་སོ། །
གཉིས་པ་འཇུག་བྱེད་དབང་པོ་རྣོ་རྟུལ་གྱི་སྒོ་ནས་དབྱེ་བ་ནི། གང་ཟག་
དབང་པོ་ཐ་མ་བློ་དམན་པ་རྣམས་ཕྱིའི་བྱ་བ་ཁྲུས་ལ་སོགས་པ་ལ་དགའ་བ་ཡིན་ལ།
དེའི་དོན་དུ་ཕྱིའི་བྲིས་སྐུ་ལ་སོགས་པ་ལྷར་དམིགས་ནས་གཙང་སྦྲ་ལ་སོགས་པའི་བྱ་
བ་སྟོན་པ་བྱ་བའི་རྒྱུད། གང་ཟག་དེ་བས་དབང་པོ་རྣོ་བ་ལ་ཕྱི་རོལ་དུ་ལྷར་དམིགས་
པ་ལ་སྤྱོད་པ་སྤྱོད་པའི་རྒྱུད། དེ་བས་ཀྱང་གང་ཟག་བློ་རྣོ་བ་རང་དང་ཡེ་ཤེས་ཀྱི་ལྷ་
རོ་གཅིག་ཏུ་དམིགས་པའི་ཏིང་ངེ་འཛིན་ཁོ་ན་ལ་གཙོ་བོར་སྤྱོད་པ་ལ་རྣལ་འབྱོར་གྱི་
རྒྱུད། དེ་ལས་ཀྱང་གང་ཟག་མཆོག་ཏུ་གྱུར་པའི་བློ་རྣོ་བ། ཏིང་ངེ་འཛིན་གྱི་ཁྱད་
པར་གོང་ན་མེད་པ་ལ་སྤྱོད་པ་དེའི་དོན་དུ་རྣལ་འབྱོར་བླ་མེད་ཀྱི་རྒྱུད་གསུངས་ཏེ། རྡོ་རྡོ་
རྗེ་གུར་ལས། དམན་པ་རྣམས་ལ་བྱ་བའི་རྒྱུད། ། བྱ་མིན་རྣལ་འབྱོར་དེ་ལྟག་ལ། །
སེམས་ཅན་མཆོག་ལ་རྣལ་འབྱོར་མཆོག །རྣལ་འབྱོར་བླ་མེད་དེ་ལྟག་ལ། །ཞེས་
པའི་འགྲེལ་བར། བྱ་བའི་རྒྱུད་ཅེས་བྱ་བ་ནི་ཕྱི་རོལ་བརྡུངས་མ་ལ་སོགས་པའི་ལྷར་
དམིགས་པ་དང་། གཙང་སྦྲ་དང་སྡོམ་པ་ལ་སོགས་པ་ལྷུར་ལེན་པའོ། །བྱ་བའི་
སྦྱོར་བ་ཞེས་བྱ་བ་ནི་བདག་ལས་ཕྱི་རོལ་དུ་དམིགས་པའོ། །རྣལ་འབྱོར་བླ་ན་མེད་པ་
ཞེས་བྱ་བ་ནི་རང་གི་རིག་མ་དང་འཁྱུད་པ་ལས་བྱུང་བའི་དགའ་བ་མཆོག་གི་གསང་
ཆེན་ལ་སྤྱོད་པའོ། །རྣལ་འབྱོར་བླ་ན་མེད་པ་ཞེས་བྱ་བ་ནི་རང་གི་ལྷའི་རྡོ་རྗེ་དང་པདྨ་
སྦྱོར་བ་ལ་སྐྱེས་པའི་བདེ་བ་མཆོག་ལ་དམིགས་པའོ། །ཞེས་གསུངས་སོ། །
གསུམ་པ་སྤང་བྱ་འདོད་ཆགས་རིགས་བཞི་དང་། ཉོན་མོངས་བཞིའི་སྒོ་

316
 སྟག་ལུང་སྡོམ་གསུམ་རྒྱས་པ་
ནས་དབྱེ་བ་ནི། སསམྦུ་ཊི་ལས། རྒོད་དང་ལྟ་དང་ལག་བཅངས་དང་། །གཉིས་
གཉིས་འཁྱུད་དང་རྣམ་པ་བཞི། །སྲིན་བུའི་ཚུལ་གྱིས་རྒྱུད་བཞིར་གནས། །ཞེས་
གསུངས་པས། འདོད་པའི་ཁམས་ན་འདོད་ཆགས་རིགས་བཞི་ཡོད་དེ། སུམ་ཅུ་
རྩ་གསུམ་པ་མན་ཆད་གཉིས་འཁྱུད། དགའ་ལྡན་པ་རྣམས་ལག་བཅངས། འཕྲུལ་
དགའ་བ་རྒོད་པ། གཞན་འཕྲུལ་དབང་བྱེད་པ་ལྟ་བའོ། །དེ་དག་འདུལ་བའི་དོན་དུ་
རྒྱུད་སྡེ་བཞི་རིམ་བཞིན་བསྟན་ཏེ། དོན་ཡོད་ཞགས་པའི་ཆོ་ག་ཞིབ་མོ་ལས།
བཅོམ་ལྡན་འདས་ཞལ་ཁྲོ་གཉེར་ཅན་ལ་གཏད་པར་བྱ་ཞིང་ཞེས་དང༌། གཡས་
ཕྱོགས་ན་ལྷ་མོ་སྒྲོལ་མ་མཛེས་བག་དང་བཅས་ཤིང་ལུས་བཏུད་དེ་མཆོག་སྦྱིན་པའི་
ཕྱག་རྒྱ་ལ་མིག་གཏོད་པར་བྱའོ། །གཡོན་དུ་པདྨའི་རིགས་མཛེས་པ་མཛེས་བག་
དང་བཅས་པ་སྔགས་ཀྱི་ཚུལ་དང་རྗེས་སུ་མཐུན་ཞིང་། དོན་ཡོད་ཞགས་པ་ལ་མིག་
གཏད་པ་པར་བྱའོ། །ཞེས་དང་། སྤྱོད་རྒྱུད་རྣམ་སྣང་མངོན་བྱང་ལས། དེ་ཡི་གཡས་
སུ་ལྷ་མོ་ནི། །སངས་རྒྱས་སྤྱན་ཞེས་བྱ་བ་སྟེ། ། ལྷ་མོ་ཅུང་ཟད་འཛུམ་པའི་ཞལ། །
འོད་ཀྱི་དཀྱིལ་འཁོར་འདོམ་གང་བ། །མཚུངས་མེད་སྐུ་ནི་རབ་ཏུ་དྭངས། །དེ་ནི་
ཤཱཀྱ་ཐུབ་པའི་ཡུམ། །ཞེས་དང་། སྤྱན་རས་གཟིགས་དབང་དཔའ་བོ་ནི། །པདྨ་
དཀར་པོའི་སྟན་ལ་འདུག །དུང་དང་ཀུན་ད་ཟླ་བ་འདྲ། །དབུ་ལ་འོད་དཔག་མེད་
བཞུགས་པ། །བཞིན་ནི་བག་ཙམ་འཛུམ་པ་བྲི། །ཞེས་སོ། །རྣལ་འབྱོར་རྒྱུད་རྡོ་རྗེ་
རྩེ་མོར། ལྷ་མོ་རྡོ་རྗེ་ཅ་ཅོ་སྒྲོག །པུས་འཁྱུད་རང་གི་ལྷ་མོ་དེ། །དེ་ཡི་བློ་མ་མགོ་
བསྒྱུར་ཞིང་། །འཛུམ་བཅས་ཀུན་ཏུ་ལྟ་ལ་དེ། །བཅོམ་ལྡན་འདས་ཀྱི་ཕྱག་ལ་
འཇུས། །ཞེས་དང༌། དཔལ་མཆོག་དང་པོ་ལས། །དེ་ཡི་ལོགས་ལ་རྡོ་རྗེ་ཆེ། །

དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་317
མདའ་ནི་གསོར་བ་ལ་བརྩོན་པ། །སྙེམས་པའི་ཕྱག་གིས་ཡོངས་འཁྱུད་པའི། ། ཆུ་
སྲིན་རྒྱལ་མཚན་སྒྲེང་དང་བཅས། །ཞེས་སོ། །ཕུང་མེད་གསང་འདུས་ལས། དེ་
བཞིན་གཤེགས་པའི་བཙུན་མོ་མཆོག །སྤྱན་ལ་སོགས་པ་བསྒོམ་པར་བྱ། །དབང་
པོ་གཉིས་ཀྱིས་མཉམ་སྦྱར་བས། །སངས་རྒྱས་དངོས་གྲུབ་ཐོབ་པར་འགྱུར། །
ཞེས་དང་། སམྦུ་ཊིར། བདག་མེད་ལྷན་ཅིག་མཉམ་སྦྱོར་ཞིང་། །དགའ་བའི་
གཉིས་གཉིས་སྙོམས་འཇུག་པའི། །རྦ་རླབས་མེད་པའི་རང་བཞིན་ཅན། །ཞེས་
གསུངས་པ་ལྟར་རོ། །ཉོན་མོངས་བཞིའི་སྒོ་ནས་དབྱེ་བ་ནི། རབ་ཏུ་སྒྲོན་གསལ་
ལལས། དེ་ལ་རབ་དང་འབྲིང་གི་གཏི་མུ་ཕྱག་གི་རིགས་ཅན་ལ་དགོངས་ཏེ་བྱ་བའི་རྒྱུད་
བསྟན་ཏོ། །གཏི་མུག་དམན་པའི་རིགས་ཅན་རྣམས་ལ་སྤྱོད་པའི་རྒྱུད་བསྟན་ཏོ། །
དམན་པ་བར་མའི་འདོད་ཆགས་དང་། ཞེ་སྡང་དང་། གཏི་མུག་གི་རིགས་ཅན་
རྣམས་ལ་རྣལ་འབྱོར་གྱི་རྒྱུད་བསྟན་ཏོ། །འདོད་ཆགས་དང་ཞེ་སྡང་དང་གཏི་མུག་
རབ་ཀྱི་རིགས་ཅན་རྣམས་ལ་རྣལ་འབྱོར་གྱི་བླ་མའི་རྒྱུད་བསྟན་ཏོ། །རབ་ཀྱི་རབ་
འདོད་ཆགས་དང་ཞེ་སྡང་གཏི་མུག་གི་རིགས་ཅན་ལ་རྣལ་འབྱོར་མའི་རྒྱུད་བསྟན་
ཏོ། །ཞེས་གསུངས་པ་ལྟར་རོ། །
བཞི་པ་སྤོང་བྱེད་དབང་སོགས་སྨིན་གྲོལ་གྱི་སྒོ་ནས་དབྱེ་བ་ནི། བྱ་བའི་རྒྱུད་
ལ་དཀྱིལ་འཁོར་དུ་འཇུག་པ་སྔོན་དུ་འགྲོ་བས་ཆུ་དང་ཅོད་པན་གྱི་དབང་བསྐུར་བ་ལ་
བསྟེན་ཏེ། གསང་བ་སྤྱི་རྒྱུད་ལས། བུམ་པར་བཟླས་བརྗོད་བརྒྱ་བྱས་ལ། དེ་ནི་
ལེགས་པར་བླངས་ནས་སུ། །དཀྱིལ་འཁོར་དལ་བུས་ལན་གསུམ་བསྐོར། །རྩ་
བའི་གསང་སྔགས་ཀུན་འདོད་ཅིང་། ། བློ་དང་ལྡན་པས་དབང་བསྐུར་བྱ། །དེ་ནས་

318
 སྟག་ལུང་སྡོམ་གསུམ་རྒྱས་པ་
ཕྱག་རྒྱ་བཅིངས་ནས་སུ། །གསང་སྔགས་ཟློས་ནས་སྤྱི་བོར་གཏུག །ཞེས་སོ། །
སྤྱོད་རྒྱུརྒྱུད་དུ་བུམ་ཆུ། དབུ་རྒྱན། རྡོར་དྲིལ། མིང་སྟེ་དབང་ལྔ་བསྐུར་ཚུལ་འབྱུང་
བ་ནི། ཕྱག་རྡོར་དབང་བསྐུར་བའི་རྒྱུད་ལས། དེ་བཞིན་གཤེགས་པའི་འོད་ཟེར་
ཕྱག་རྡོར་གྱི་སྤྱི་བོར་ནུབ་པ་ཆུའི་དབང་། རྡོ་རྗེ་ཆེན་པོ་རྒྱ་ཆེ་བའི་སྙིང་པོ་གསུངས་
པའི་སངས་རྒྱས་ཀྱི་འཁོར་ཐམས་ཅད་དུ་ལག་ན་རྡོ་རྗེ་ཅོད་པན་ཅན་ཀུན་ཏུ་སྣང་
ངོ་། །ཞེས་ཅོད་པན་གྱི་དབང་། རྡོ་རྗེ་ཐོགས་པ་མེད་པའི་སྙིང་པོས་རྡོ་རྗེ་ལག་ཏུ་བྱིན་
པས་རྡོར་དྲིལ་གྱི་དབང་། སངས་རྒྱས་འཁོར་བཅས་ཐམས་ཅད་དེའི་ཚེ་ལག་ན་རྡོ་
རྗེ། ལག་ན་རྡོ་རྗེ་ཞེས་འབོད་པ་མིང་གི་དབང་། རྣལ་འབྱོར་གྱི་རྒྱུད་དུ། སྤྱོད་རྒྱུད་
ལས། དེ་ནས་སྔགས་པས་བླ་མེད་བྱང་ཆུབ་ཀྱི། །གནས་སུ་སློབ་མ་ཡོངས་སུ་སྨིན་
བྱ་བ། །འགྲོ་ལ་ཕན་ཕྱིར་མྱུར་དུ་བྱང་ཆུབ་པར། །དེ་དག་བྱང་ཆུབ་སེམས་མཆོག་
བསྐྱེད་དུ་གཞུག །དེ་རྣམས་བྱིན་རླབས་བྱང་ཆུབ་སྨོན་ལམ་གདབ། །ཟབ་ཅིང་རྒྱ་
ཆེ་བ་ཡི་ཆོས་བསྒྲག་ལ། །བསྲུང་བ་བྱས་ནས་བརྟུལ་ཞུགས་སྡོམ་ལྡན་པའི། །ཞེས་
འཇུག་པ་དང་། དངོས་གཞི་ནི། ཡེ་ཤེས་ཐིག་ལེ་ལས། ཆུ་དང་དབུ་རྒྱན་རྡོ་རྗེ་
དང༌། །དྲིལ་བུ་མིང་དང་བརྟུལ་ཞུགས་དང་། །ལུང་བསྟན་པ་དང་སྐྱབས་སྦྱིན་
དང༌། །གསང་སྔགས་ཕྱག་རྒྱ་ཡེ་ཤེས་སོ། །རྣལ་འབྱོར་རྒྱུད་ལ་མོས་པ་ལ། །
དབང་བརྒྱད་ཁྱེད་ལ་སྦྱིན་པར་བྱ། །ཞེས་འབྱུང་ཞིང་། དེ་ཉིད་བསྡུས་པ་རྩ་བའི་
རྒྱརྒྱུད་དུ་སློབ་མའི་དབང་ཙམ་ལས་གསལ་བར་མ་གསུངས་ཀྱང་། བཤད་པའི་རྒྱུད་
དུ་སློབ་དཔོན་གྱི་དབང་རྒྱས་པར་བཤད་པས། སློབ་མ་ལ་རང་མེ་ཏོག་གང་ཕོག་གི་
བུམ་པ་དང་། རྣམ་རྒྱལ་གྱི་ཆུ་དབང་། དེ་བཞིན་གཤེགས་པ་དང་། ཕྱི་རོལ་རྡོ་རྗེ་

319
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
རིན་པོ་ཆེའི་ཅོད་པན་ཅན། དེ་བཞིན་གཤེགས་པའི་རིགས་ལ་སངས་རྒྱས་ལྔ་ཡི་ཅོད་
པན། རྡོ་རྗེའི་རིགས་ལ་སངས་རྒྱས་ལྔ་དང་རྡོ་རྗེ་ཕྲེང་བའི་ཅོད་པན། པདྨའི་རིགས་
ལ་འོད་དཔག་མེད་དང་པདྨའི་ཕྲེང་བའི་ཅོད་པན། རིན་པོ་ཆེའི་རིགས་ལ་རིན་ཆེན་མྱུ་
གུའི་ཅོད་པན། ལས་ཀྱི་རིགས་ལ་སྣ་ཚོགས་རྡོ་རྗེ་ཕྲེང་བའི་ཅོད་པན་གྱི་དབང་བསྐུར་
རོ། །དེ་ནས་དེ་བཞིན་གཤེགས་པ་ལ་མེ་ཏོག་ཕོག་ན། དེ་བཞིན་གཤེགས་པའི་རྡོ་རྗེ་
དང་། དེས་ཡུ་བ་བྱས་པའི་དྲིལ་བུ། དེ་བཞིན་གཤེགས་པའི་རིགས་ལ་སོགས་པ་
ལ་རིམ་པ་བཞིན་དུ། དང་པོའི་རྡོ་རྗེ་དང་། ཁྲོ་བོའི་རྡོ་རྗེ་དང་། རྡོ་རྗེ་པདྨ་དང་། རྡོ་
རྗེ་རིན་ཆེན་དང་། སྣ་ཚོགས་རྡོ་རྗེ་དང་། ཕྱི་རོལ་རྡོ་རྗེའི་རིགས་ལ་འཇིག་རྟེན་པ་
དང་། དེ་རྣམས་ཀྱིས་ཡུ་བ་བྱས་པའི་དྲིལ་བུའི་དབང་དང་། རང་རང་དང་མཐུན་
པའི་མིང་དབང་སྟེ་སློབ་མའི་དབང་ལྔ་དང་། སློབ་དཔོན་གྱི་དབང་ལ་མེ་ཏོག་གང་
ལ་ཕོག་ཀྱང་རང་རང་གི་འཁོར་ལོས་སྒྱུར་བར་བསྐྱེད་ནས་ལུས་ལ་ལྷ་བསྒྲུབས་ཏེ།
ཐམས་ཅད་ཀྱི་བུམ་པ་དང་། རྣམ་རྒྱལ་གྱི་ཆུ་དབང་། འཁོར་ལོས་སྒྱུར་བ་དེའི་
རིགས་གང་ཡིན་པ་དེའི་ཅོད་པན་དང་། ཕྱག་མཚན་དང་། མིང་དབང་ཐམས་ཅད་
ཚང་བར་བསྐུར་ནས་དཀྱིལ་འཁོར་དུ་གསང་བའི་འཇུག་པས་ཞུགས་ཤིང་། མཐོང་
བ་བ་ལ་དཀྱིལ་འཁོར་དང་ལྷའི་དེ་ཁོ་ན་ཉིད་དང་། སློབ་དཔོན་གྱི་ལས་ལ་སློབ་མའི་
གསང་དབང་དང་། ལུང་བསྟན་སོགས་རྒྱས་པར་བསྐུར་བའོ། །རྣལ་འབྱོར་བླ
མེད་ལ། དང་པོ་སྟ་གོན་གྱིས་སློབ་མའི་སྐལ་པ་བརྟག །རུང་བར་ཤེས་ནས་ཆས་
སུ་བཅུག་ནས་ཐུན་མོང་རིགས་ལྔ་དང་། རྡོ་རྗེ་སེམས་བསྐྱེད་ཀྱི་སྡོམ་པས་བསྡམས་
ནས་རྡུལ་ཚོན་གྱི་དཀྱིལ་འཁོར་དུ་བཅུག །དམ་ཚིག་བསྒྲགས་ཏེ་རྒྱུད་བསྟན་པར་

320
 སྟག་ལུང་སྡོམ་གསུམ་རྒྱས་པ་
བྱས་ནས་ཡེ་ཤེས་ཕབ་པས། རྒྱུད་ལྷས་བྱིན་གྱིས་བརླབས་པས་ཐ་མལ་ཀྱང་བདེ་
སྟོང་གི་ཡེ་ཤེས་ཀྱི་སྣ་ཅུང་ཟད་རྙེད། མེ་ཏོག་དོར་བས་ལྷག་པའི་ལྷ་ངོས་བཟུང་བ་
རྣམས་ཀྱིས་དཀྱིལ་འཁོར་སྟོན་རུང་དུ་སྨིན་པ་ཡིན་ཏེ། གཞན་དུ་ལྷ་ཡབ་ཡུམ་དུ་
བཞེངས་པ་མཐོང་བ་ལ་མ་དད་པ་སྐྱེས་དོགས་ལས། རིམ་པ་དེ་རྣམས་བྱས་
པས། དམ་ཚིག་གི་ཆད་པས་འཇིགས་ཤིང་བྱིན་རླབས་ཀྱིས་རྒྱུད་འགྱུར་བའི་ཕྱིར་ལྷ་
ཡབ་ཡུམ་མཐོང་བ་ལ་མ་དད་པ་མི་སྐྱེ་བས་སོ། །དེ་ལྟ་ལྟར་སྨིན་པ་ལ་དཀྱིལ་འཁོར་
བསྟན། དེ་ཉིད་བཤད་པས། བླ་མ་དང་དཀྱིལ་འཁོར་ལ་ཡིད་ཆེས་ཤིང་དད་པ་ནི་
བུམ་དབང་བསྐུར་རུང་དུ་སྨིན་པའོ། །དེ་ལ་རིག་པའི་དབང་ལྔ་བསྐུར་བས་ཕུང་ལྔའི་
མ་དག་པ་སྦྱངས་ནས། ཕུང་པོ་ལྔ་རིགས་ལྔར་ངོ་སྤྲད། རྡོ་རྗེ་སེམས་དཔའི་བརྟུལ་
ཞུགས་སྦྱིན། སྔགས་ཀྱི་དབང་བསྐུར། སློབ་དཔོན་གྱི་དབང་རྣམས་བྱས་པས་
གནས་སྐབས་ཀྱི་སློབ་དཔོན་དུ་རུང་ཞིང་། སྣོད་བཅུད་རིགས་ལྔར་ཤེས་ནས་ཐ་མལ་
དུ་ལྟ་བ་དང་བྲལ་བ་ནི་བུམ་དབང་ཐོབ་པ་སྟེ། ལུས་དཀྱིལ་བལྟ་བ་དང་། གསང་
རྫས་མཁའ་གསང་ནས་ལེན་པ་སོགས་ལ་མཚན་རྟོག་མི་སྐྱེ་བའི་ཕྱིར། གསང་
དབང་བསྐུར་རུང་དུ་སྨིན་པའོ། །དེ་ལ་གསང་དབང་བསྐུར་བས་ཆན་ལ་ཕབ་ཀྱིས་
ཐེབ་པ་ལྟར། སྒོ་གསུམ་བྱིན་གྱིས་རླབས ས་པས་གསལ་སྟོང་གི་ཡེ་ཤེས་དགའ་བ་
དེས་ཁྱད་པར་དུ་བྱས་པ་རྒྱུད་ལ་སྐྱེས་ཏེ། དབྱིབས་ལ་ལྷར་ཞེན་པ་དང་བྲལ་བ་ནི་
གསང་དབང་ཐོབ་པ་སྟེ། འདོད་ཆགས་ཀྱི་རྟོག་པས་འཆིང་བབར་མི་ནུས་ཤིང་།
ལམ་དང་ལམ་མ་ཡིན་པར་རྟོག་པའི་མཚན་རྟོག་ཆུང་ངུར་གྱུར་པས། བླ་མའི་
བཀས་ཤེས་རབ་མའི་བརྟུལ་ཞུགས་ལེན་པ་ལ་མཚན་རྟོག་མི་སྐྱེ་བས་ན་དབང་

321
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
གསུམ་པ་བསྐུར་རུང་དུ་སྨིན་པའོ། །དེ་ལ་གསུམ་པའི་དབང་བསྐུར་བས། རང
བཞིན་བརྒྱད་ཅུའི་རྟོག་པ་རྣམས་བདེ་བས་བྱིན་གྱིས་བརླབས་ནས། ཆོས་ཐམས་ཅད་
བདེ་སྟོང་རང་རིག་པའི་ངོ་བོར་རོ་གཅིག་པར་ཤེས་པ་ནི་དབང་གསུམ་པ་ཐོབ་པ་སྟེ།
ཆོས་ཐམས་ཅད་གཟོད་མ་ནས་དག་པར་བསྟན་པ་ལ་མི་དངངས་ཤིང་ཁོང་དུ་ཆུད་
པར་འགྱུར་བས་དབང་བཞི་པ་བསྐུར་རུང་དུ་སྨིན་པའོ། །དེ་ལ་དབང་བཞི་པ་བསྐུར
བས་རང་རིག་དང་བདེ་སྟོང་དུ་འཛིན་པ་དག་སྟེ། ཆོས་ཐམས་ཅད་ཀྱི་རང་བཞིན་དོན་
དམ་པ་གཞོན་ནུ་མའི་དྲ་ལྟར་མཐོང་ནས་ཐེ་ཚོམ་གྱི་འཆིང་བ་ཆད་པ་ནི་དབང་བཞི་པ་
ཐོབ་པ་སྟེ། ཕ་མའི་རྒྱུད་སྡེ་སྤྱི་འགྲོར་དེ་ཙམ་ཁོ་ན་དང་། དུས་ཀྱི་འཁོར་ལོར་དབང་
བདུན་དང་། གོང་མའི་བུམ་དབང་དང་། གསང་དབང་ཐོབ་པ་ནི། རིམ་བཞིན
སྔགས་ཀྱི་དགེ་བསྙེན་དང་། དགེ་ཚུལ་དང༌། དགེ་སློང་ཞེས་བྱ་ལ། ཤེས་རབ་ཡེ་
ཤེས་དང་། འཇིག་རྟེན་པའི་དབང་བཞི་པ་ཐོབ་པ་ནི་གནས་བརྟན་དང་། འཇིག་རྟེན་
ལས་འདས་པའི་དབང་བཞི་པ་ཐོབ་པ་ནི་སྐྱེ་དགུའི་བདག་པོའ མ་དགྲ་བཅོམ་ཆེན་པོ་
དང་། རྒྱུད་དོན་ཤེས་ཤིང་གཞན་ལ་སྟོན་པར་ནུས་པ་ལ་རྡོ་རྗེ་སློབ་དཔོན་བདག་པོ་
ཆེན་པོའི་དབང་རྫོགས་པར་བསྐུར་བ་ནི། ཚོགས་ཀྱི་ནང་དུ་བསྐུར་འོས་པར་བཤད་
ད།
གྲོལ་བྱེད་ལམ་གྱི་ཁྱད་པར་ལ། བྱ་བ། སྤྱོད་པ། རྣལ་འབྱོར། རྣལ་
འབྱོར་བླ་མེད་བཞི། དང་པོ་ལ་འཇུག་པ་དང་། སྦྱོར་བ་དང་། སྒྲུབ་པ་དང་།
གྲུབ་པའི་སྤྱོད་པ་དང་བཞི་ལས། དང་པོ་ནི། ཕྱིའི་བྱ་བ་མེད་པར་མཉམ་གཞག་མི་
ནུས་པའི་སློབ་མས་དབང་ནོད་ཅིང་། བརྟུལ་ཞུགས་བསྟན་པའོ། །གཉིས་པ་

322
 སྟག་ལུང་སྡོམ་གསུམ་རྒྱས་པ་
ནི། ལྷ་དྲུག་གི་ཏིང་ངེ་འཛིན་རྣམ་པ་དང་བཅས་པ་དང་། དོན་དམ་གྱི་ཏིང་ངེ་འཛིན་
གཉིས་སུ་མེད་པ་ལ་སྦྱོར་བ་གཉིས་ཀྱི་དང་པོ་ལ། དགོས་པའི་ཡན་ལག་ལ་སྔགས་
པ་སྒྲུབ་པ་པོ་དང་། རང་སྔགས་བསྒྲུབ་པར་བྱ་བའི་ལྷ་དང་། གཡོག་
སྒྱུ་སྒྲུབ་པའི་
གྲོགས་མཆོག་དང་། ལྡོང་རོས་ལ་སོགས་པའི་རྫས་དང་། སྦྱོར་བའི་བརྩོན་འགྲུས་
དང༌། དབུས་ལ་སོགས་པའི་ཡུལ་ཕྱོགས་དང་། རི་རྩེ་ལ་སོགས་པའི་ས་གཞིའི་
གནས་དང་། དཔྱིད་ཟླ་དང་སྔ་དྲོ་ལ་སོགས་པའི་དུས་དང་། རི་མོ་ལ་སོགས་པའི་
ཡན་ལག་རྫོགས་པའི་ལྷ་དང་། འཇིགས་པ་མེད་ཅིང་བསྲན་ཆེ་བའི་སེམས་སྟོབས་
དང་། གསང་སྔགས་དག་པར་ང་ཟློ་བའི་ཡན་ལག་ཚོགས་པས། ར་བ་དངོས་ལ་
ལྷའི་རྣལ་འབྱོར་གྱི་ཆོ་ག་དང་། གསང་སྔགས་ཀྱི་བསམ་གཏན་གྱི་ཆོ་ག་གཉིས་
ལས། དང་པོ་ནི། དང་པོ་ཁྲུས་བྱས་རྣལ་འབྱོར་པས། །རྡོ་རྗེའི་གདན་ལ་གནས་
ནས་ནི། །མཆོད་དང་གསོལ་བས་ལྷ་དྲུག་བསྒོམ། །སྟོང་དང་ཡི་གེ་སྒྲ་གཟུགས་
དང་། །ཕྱག་རྒྱ་མཚན་མ་དྲུག་ཡིན་ཏེ། །ཞེས་གསུངས་ཏེ། ཁྲུས་བྱས་སྟན་ལ་
རང་རིགས་དང་བསྟུན་པའི་སྐྱིལ་ཀྲུང་གིས་འདུག །གནས་དང་བདག་བསྲུང་།
མདུན་གྱི་བྲིས་སྐུ་ལ་ལྷ་སྤྱན་དྲངས་མཆོད། བྱང་ཆུབ་ཀྱི་སེམས་ཀྱི་མཚན་ཉིད་
གཉིས་སུ་མེད་པའི་ཏིང་ངེ་འཛིན་དང༌། སྒྲ་དང་། ཡི་གེ་དང་། ཕྱག་རྒྱ་དང་།
གཟུགས་དང་། ཀུན་རྫོབ་ཀྱི་ཏིང་ངེ་འཛིན་རྣམ་པ་དང་བཅས་པ་རིམ་བཞིན་དུ་བསྒོམ་
པའོ། །གཉིས་པ་སྔགས་ཀྱི་བསམ་གཏན་ལ། མདུན་གྱི་ཐུགས་ཀའི་ཡི་གེ་ལ་
དམིགས་པ། རང་གི་སྙིང་གའི་ཡི་གེ་ལ་དམིགས་པ། སྒྲ་ལ་དམིགས་པ་སྟེ།
གསུམ། བཟླས་བརྗོད་ཀྱི་ཏིང་ངེ་འཛིན་དང་པོ་ལ་གསུམ། གཉིས་པ་ལ་གཉིས།

323
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
གསུམ་པ་ལ་གཅིག་གི་བདག་ཉིད་ཅན་དང་འབྲེལ་ཞིང་། སྔགས་དང་། བདག་
དང་། བཟླས་བརྗོད་ཀྱི་དེ་ཉིད་གསུམ་ཤེས་ནས་བསྒྲུབས་པས་ས་བརྒྱད་ཐོབ་བོ། །
གཉིས་པ་ནི། བཟླས་བརྗོད་ལ་མ་ལྟོས་པར་བསམ་གཏན་འབའ་ཞིག་གིས་སྒྲུབ་པ་
སྟེ། ཕུག་ལ་སོགས་པར་གནས་ནས་གཟུགས་དང་སྒྲ་དང་དོན་དམ་པའི་ལྷ་བསྒོམ་
སྟེ། དེ་ནི་སྔར་བཤད་ལ། འདིར་ནི་སྒྲ་ཞེས་བྱ་བ་ལྷའི་བྱེ་བྲག་གི་བདག་ཉིད་སྔགས་
ཀྱི་ཡན་ལག་གི་ཡི་གེ་རྣམས་སོ་སོར་ཡིད་ཀྱིས་བརྟགས་པས། བསམ་གཏན་གྱི་
རང་བཞིན་དང་། གཉིས་པ་ནི་རིག་སྔགས་དེ་ཉིད་ཀྱི་ཚིག་ཡི་གེའི་སྒྲའི་རང་བཞིན་
དང་། གསུམ་པ་ནི། ཡོངས་
སུ་དག་པཔ་གཉིས་སུ་མེད་པའི་ཡེ་ཤེས་ཀྱི་ཆོས་
དབྱིངས་ཀྱི་རང་བཞིན་ཏེ། དེ་གསུམ་འབྲས་བུ་དང་བཅས་པ་ཡང་། བསམ་གཏན་
ཕྱི་མར། གསང་སྔགས་མི་གནས་དངོས་གྲུབ་སྟེརར། ། ། སྒྲ་གནས་རྣལ་འབྱོར་སྟེར་
བར་དྲན། །སྒྲ་མཐའ་ཐར་པ་སྟེར་བ་ཉིད། །འདི་དག་དེ་ཉིད་གསུམ་པོ་ཡིན། །ཞེས་
སོ། །གསུམ་པ་སྒྲུབ་པ་ནི། ལུས་སམ་རྫས་སམ་ལོངས་སྤྱོད་དག་བསྒྲུབ་པའོ། །
བཞི་པ་གྲུབ་པའི་སྤྱོད་པ་ནི། དངོས་གྲུབ་གསུམ་གང་རུང་ཞིག་གྲུབ་ནས། རང་
གཞན་གྱི་དོན་དུ་ཇི་ལྟར་སྤྱད་པའི་ཚུལ་ལོ། །
གཉིས་པ་སྤྱོད་པའི་རྒྱུད་ལ། འཇུག་པའི་སྤྱོད་པ། སྦྱོར་བའི་སྤྱོད་པ།
གྲུབ་པའི་སྤྱོད་པ་གསུམ་གྱི་དང་པོ་ནི། བྱ་བ་མང་པོ་མ་ཡིན་པ་དང་དེ་ཁོ་ན་ཉིད་ལ་
མོས་པ་ནི་སྤྱོད་པའི་རྒྱུད་ཀྱི་གདུལ་བྱ་ཡིན་པས། དེས་སྙིང་རྗེ་ཆེན་པོ་འབྱུང་བའི་
དཀྱིལ་འཁོར་དང་། ཡི་གེ་འཁོར་ལོ་བསྐོར་བའི་དཀྱིལ་འཁོར་དུ་ལས་དང་བྱ་བ་
སྤངས་ཏེ་ཕྱག་རྒྱའི་དབང་བསྐུར་བ་དང་། དེ་གཉིས་བྲིས་པར་ལས་དང་བྱ་བ་དང་

324
 སྟག་ལུང་སྡོམ་གསུམ་རྒྱས་པ་
བཅས་ཏེ་དབང་བསྐུར་བ་དང་། གསང་བའི་དཀྱིལ་འཁོར་དུ་ཡིད་ཀྱི་དབང་བསྐུར་
བ་གསུམ་རིམ་པར་ནོད་ལ། དམ་ཚིག་ཚུལ་བཞིན་དུ་བསྲུངས་པས། ཐོག་མར་
བདག་དང་གནས་བསྲུང་བ་ལ་སོགས་པ་སྔོན་དུ་འགྲོ་བའི་སྒོ་ནས་ཡི་གེ་དང་པོ་བྱང་
ཆུབ་ཀྱི་སེམས་སྟོང་པ་ཉིད་བསྒོམ། ཡི་གེ་གཉིས་པ་སྔགས་ཀྱི་སྒྲར་ལྡང་། གཞི་
དང་པོ་རང་གི་ལུས་སངས་རྒྱས་ཀྱི་སྐུར་བསྐྱེད་ལ། སྔགས་དང་ཕྱག་རྒྱ་ལ་སོགས་
པས་བྱིན་གྱིས་བརླབས། གཞི་གཉིས་པ་མདུན་དུ་སངས་རྒྱས་ཀྱི་སྐུ་བསྐྱེད་ནས།
ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་སྔགས་ཀྱི་ཕྲེང་བ་བཀོད་ནས། དེ་ལ་
ཏིང་ངེ་འཛིན་བརྟན་པར་བྱེད་པའོ། །དེ་བཞིན་དུ་མཚན་བཅས་མཚན་མེད་ཐུན་མོང་
བའི་འཇུག་པ་ཡང་གསུངས་སོ། །གཉིས་པ་ལ། མཚན་བཅས་མཚན་མེད་གཉིས་
ཀྱི་དང་པོ། ཡན་ལག་བཞི་དང་ལྡན་པའི་སྲོག་རྩོལ་བསྡམས་ནས། གྲངས་ཀྱི་
བསྙེན་པ་འབུམ་ཕྲག་གཅིག་བྱེད་པ་ནི་ཕྱིའི་བཟླས་བརྗོད་དོ། །རང་སངས་རྒྱས་ཀྱི་
ཐུབ་པའི་སྐུར་བསྐྱེད་དེ། རང་དང་སངས་རྒྱས་གཉིས་མེད་དུ་བྱས་པའི་ཐུགས་ཀར་
ཟླ་བ་ལ་སངས་རྒྱས་རྣམ་སྣང་བསྐྱེད། དེའི་ཐུགས་ཀར་ཟླ་བ་ལ་སྔགས་བཀོད་ནས་
བཟླ་བ་ནང་གི་བཟླས་བརྗོད་བྱེད་པའོ། །གཉིས་པ་མཚན་མེད་ནི། རང་གི་ལྷ་ཆོས་
ཀྱི་མཚན་ཉིད་མཚན་མ་མེད་པའི་ཏིང་ངེ་འཛིན་གོམས་པའི་སྒོ་ནས་བཟླས་བརྗོད་
བསྒྲུབ་པ་སྟེ། སྔར་བཤད་པ་རྣམས་སྔོན་དུ་བྱས་ནས། ལྷའི་སྐུ་དང་བདག་གཉིས་
སུ་མེད་པའི་ཁ་དོག་ལ་སོགས་པའི་ངོ་བོ་ཉིད་ཀུན་བརྟགས་པ་སྣང་བ་ལ་ལེགས་པར་
བརྟགས་པས། ཇི་ལྟར་རྟོགས་པ་བཞིན་སེམས་རང་རིག་པ་ཙམ་རང་གི་ལྟའི་
གཟུགས་ཀྱི་སྐུའི་དངོས་པོ་དང་བྲལ་བ་སྣང་བ་མེད་པ་མངོན་དུ་བྱས་ནས་ཅི་རིགས་

325
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
པར་ཡིད་ཀྱིས་བཟླས་པའོ། །གསུམ་པ་ནི། རལ་གྲི་ཞགས་པ་འཁོར་ལོ་དང་། །
ལྕགས་མདའ་དེ་བཞིན་ཐོ་བ་སྟེ། །རྫས་དེ་རྣམས་དང་ལྡན་ན་ནི། ། གོ་འཕང་དམ་པ་
སྒྲུབ་པར་བྱེད། །ཅེས་པས་རྫས་དེ་འབར་བ་དང་། ལག་ཏུ་བླངས་པས་རིག་འཛིན་
ལ་སོགས་པ་གྲུབ་པ། ཕྱི་ནང་གི་རླུང་འབྱུང་བ་བཞིའི་དཀྱིལ་འཁོར་གོམས་པས་
ན་ནང་གི་དངོས་གྲུབ་སེམས་ཀྱི་དབང་ཙམ་ལ་རག་ལས་པ་འཇིག་རྟེན་པའི་མངོན་ཤེས་
འ
རྫུ་འཕྲུལ་སོགས་གྲུབ་པ་དང་། ཞར་ལ་མཚན་བཅས་ཀྱི་དངོས་གྲུབ་ཐམས་ཅད་
གྲུབ་ཅིང་། མཐར་ཐུག་བྱང་ཆུབ་ཐམས་ཅད་མཁྱེན་པ་ཉིད་མངོན་དུ་བྱེད་ནུས་པ་ནི་
ནང་ངོ༌། །
གསུམ་པ་རྣལ་འབྱོར་གྱི་རྒྱུད་ལ། འབྲས་བུ་དང་། དེ་ཐོབ་པའི་ཐབས་
དང༌། དེ་ལ་འཇུག་པའི་སྒོ་དང་། འཇུག་ཏུ་རུང་བའི་གང་ཟག་བཞིའི་དང་པོ་ནི།
དོན་གཉིས་མཐར་ཕྱིན་པའི་སངས་རྒྱས་སྐུ་བཞིའི་བདག་ཉིད་ཅན་ནོ། ། གཉིས་པ་ལ་
ཐུན་མོང་གི་ཐབས་དང་། འདས་པའི་དངོས་གྲུབ་སྒྲུབ་བྱེད་སེམས་ཅན་དབང་པོ་
རབ་རྗེས་སུ་འཛིན་པའི་ཐབས་དང་། སྒོམ་པས་སྐྲག་ཅིང་བྱ་བ་ལ་ཞེན་པ་ཅན་གྱི་
དབང་པོ་དམན་པ་རྗེས་སུ་གཟུང་བའི་ཐབས་དང་གསུམ་ལས། དང་པོ་ནི། དང་
པོའི་སྦྱོར་བ་དང་། དཀྱིལ་འཁོར་རྒྱལ་མཆོག་དང་། ལས་རྒྱལ་མཆོག་སྟེ་ཏིང་ངེ་
འཛིན་གསུམ་དང་། དེ་གསུམ་སྒོམ་མི་ནུས་པའི་སློབ་མའི་དབང་དུ་བྱས་ནས།
དཔལ་མཆོག་འགྲེལ་བར། དེ་ཁོ་ན་ཉིད་རྣམ་པ་ལྔ་བསྒོམས་པས། བདག་ཉིད་རང་
གི་ལྷའི་ངོ་བོ་ཉིད་དུ་བསྐྱེད་པ་སྒོམ་པ་ནི་རྣལ་འབྱོར་ཞེས་བྱའོ། །ཡེ་ཤེས་སེམས་
དཔའ་བཅུག་ནས་དེ་དང་ལྷན་ཅིག་ཏུ་གྱུར་པ་ལྷག་པར་མོས་པ་ནི་རྗེས་སུ་རྣལ་འབྱོར་

326
 སྟག་ལུང་སྡོམ་གསུམ་རྒྱས་པ་
ཞེས་བྱའོ། །རྒྱུ་བ་དང་མི་རྒྱུ་བ་ཐམས་ཅད་ཀྱི་ངོ་བོ་ཉིད་ཀྱི་རང་བཞིན་དུ་བདག་ཉིད་
སྒོམ་པ་ནི་ཐམས་ཅད་ཀྱི་རྣལ་འབྱོར་ཞེས་བྱའོ། །རྣལ་འབྱོར་དང་། རྗེས་སུ་རྣལ་
འབྱོར་དང་། ཐམས་ཅད་ཀྱི་རྣལ་འབྱོར་རྣམས་བསྒོམས་པས་སེམས་རྩེ་གཅིག་ཏུ
གྱུར་པ་གང་ཡིན་པ་དེ་ནི་ཤིན་ཏུ་རྣལ་འབྱོར་ཞེས་བྱའོ་ཞེས་རྣལ་འབྱོར་བཞི་དང་།
སློབ་དཔོན་གྱི་དབང་དུ་བྱས་ནས་རྣལ་འབྱོར་ཆེན་པོའི་ཐུགས་ཀར་དཀྱིལ་འཁོར
བསྒོམ་པ་སྟེ། དེ་རྣམས་ཀྱི་སྒོ་ནས་དངོས་གྲུབ་རབ་འབྲིང་ཐ་གསུམ་སྒྲུབ་པའོ། །
གཉིས་པ་ནི། རང་གིས་དམ་ཚིག་ལ་གནས་པས་གཟུགས་བརྙན་དང་འདྲ་བ་ཉིད་དུ་
རྟོགས་ནས་མཆོད་པ་དང་། ཕྱག་རྒྱ། སྒྲུབ་པ་དང་ངེས་པ་བསྐྱེད་ནས་བསྒྲུབས་
པས་མཚན་མ་ཐོབ་པ་དང་། མངོན་ཤེས་བསྒྲུབས་ཏེ་སངས་རྒྱས་ལ་སོགས་པའི་ཆ
ལུགས་འཛིན་པའི་བརྟུལ་ཞུགས་ཀྱི་རིགས་ཐམས་ཅད་མཉེས་ཤིང་དབང་དུ་བྱས་ནས་
བསྒྲུབས་ལ། ལན་བདུན་བསྒྲུབས་ཀྱང་མ་གྲུབ་ན་ལྷ་སད་པའི་ཆོ་ག་བྱས་ནས
བསྒྲུབ་བོ། །གསུམ་པ་ལ། དམན་པ་ལ་ཚིག་དང་། རྡོར་བཟླས་གཉིས་ལས།
དཀྱིལ་འཁོར་མཐོང་བའི་དུས་ཀྱི་ངེས་པ་དང་། བཟླས་པའི་གྲངས་དང་། རས་
བྲིས་དང་། མཆོད་པ་དང༌། ཕྱག་རྒྱའི་མཆོད་པ་དང་། སྐྱིལ་ཀྲུང་ལ་སོགས་པའི་
ངེས་པ་དང་ལྡན་པས་བཟླས་པ་བྱ་བ་ཚིག་དང་རྡོར་བཟླས་ལ། ཀུན་རྫོབ་དམིགས་
བཅས་དང་། དོན་དམ་དམིགས་མེད་ཀྱི་རྣལ་འབྱོར་གཉིས་གསུངས་ཤིང་། ཐབས་
གསུམ་པོ་དེ་རྣམས་ཀྱིས་གནས་སྐབས་དང་མཐར་ཐུག་གི་འབྲས་བུ་འགྲུབ་པར་བྱེད་
དོ། །གསུམ་པ་ནི། རང་རང་གི་རིགས་དང་མཐུན་པའི་དཀྱིལ་འཁོར་དུ་འཇུག་ཅིང་
རྒྱས་འབྲིང་བསྡུས་གསུམ་ལ་མོས་པའི་དབང་གིས་དཀྱིལ་འཁོར་རྒྱས་པ་དང༌།

327
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
ཕྱག་རྒྱ་བཞི་པ་དང་། ཕྱག་རྒྱ་གཅིག་པའི་དཀྱིལ་འཁོར་གང་ཡང་རུང་བར་སློབ་མ་
དང་སློབ་དཔོན་གྱི་དབང་ནོད་ཅིང་སྤྱི་དང་ཁྱད་པར་གྱི་དམ་ཚིག་སྲོག་བཞིན་དུ་བསྲུང་
བའོ། །བཞི་པ་ནི། དད་པ་ཆེ་བ། དད་སྡོམ་བསྲུང་ནུས་པ། ཆོས་ལ་ཡིད་ཆེས་པ།
བྱང་ཆུབ་ཏུ་སེམས་བསྐྱེད་པ་སོགས་མཚན་ཉིད་ཚང་བའོ། །
བཞི་པ་རྣལ་འབྱོར་བླ་ན་མེད་པའི་རྒྱུད་ལ་གཉིས་ཏེ། བསྐྱེད་པའི་རིམ་པ་
སྐུ་
དང༌། རྫོགས་པའི་རིམ་པའོ། །དང་པོ་ལ་སེམས་ཅན་སྐྱེ་གནས་བཞི་ལས་སྐྱེ་བ་
སྦྱོང་བྱེད་དུ། བསྐྱེད་རིམ་ཡང་རྣམ་པ་བཞི་སྟེ། སྡོམ་འབྱུང་འགྲེལ་བར། དེ་ལ་ཟླ་
བ་དང་ཉི་མ་ལས་ས་བོན་དང་མཚན་མའི་རིམ་པས་རྫོགས་པའི་ལྷ་ནི་སྐྱེ་གནས་སྒོ་ང་
ལས་སྐྱེས་པའོ། །ཡབ་དང་ཡུམ་གྱི་རྡོ་རྗེ་དང་པདྨ་བསྲུབས་པས་བཞུ་བའི་བྱང་ཆུབ་
ཀྱི་སེམས་ལས་ཐོན་པ་ནི་སྐྱེ་གནས་གནས་མངལ་མངལ་ལས་ལས་སྐྱེས་པའོ། ། ཟླ་བ་དང་ས་བོན་ཙམ་
ལས་སྐྱེས་པ་ནི་སྐྱེ་གནས་དྲོད་གཤེར་ལས་སྐྱེས་པའོ། ། ས་བོན་ལ་སོགས་པ་དང་
བྲལ་བས་སྐད་ཅིག་མ་འོད་གསལ་ལས་སྐྱེས་པ་ནི་སྐྱེ་གནས་བརྫུས་ཏེ་སྐྱེས་པའོ། །
ཞེས་སོ། །དེ་ལའང་ལྷ་རྐྱང་པ་བསྒོམ་པ་དང་། དཀྱིལ་འཁོར་གྱི་འཁོར་ལོ་བསྒོམ་
པ་གཉིས། དེ་ལའ་ང་ས་པ་རྡོ་རྗེ་བཞིའི་ཆོ་ག་ལས་བསྐྱེད་པ་དང་། འབྲིང་པོ་
བསྡུས
གུར་ལ་སོགས་པ་ནས་བཤད་པ་ལྟར་ཞུ་བ་གླུས་བསྐུལ་མེད་པར་ཡན་ལག་དྲུག་ལྡན་
དུ་བསྒོམ་པ་དང་། རྒྱས་པ་ལ་གསང་ འདུས་ནས་བཤད་པ་ལྟར་བསྙེནསྙེན་སྒྲུབ་ཡན་
ལག་བཞིའམ། ཀུན་སྤྱོད་ནས་བཤད་པ་ལྟར་སྐུ་གསུམ་གྱི་ལྷག་མོས་གསུམ་
མམ། དུས་འཁོར་ནས་བཤད་པ་ལྟར་དཀྱིལ་འཁོར་རྒྱལ་མཆོག །ལས་རྒྱལ་
མཆོག་། །ཐིག་ལེའི་རྣལ་འབྱོར། ཕྲ་མོའི་རྣལ་འབྱོར་ཏེ་བསྙེན་སྒྲུབ་ཡན་ལག་

328
 སྟག་ལུང་སྡོམ་གསུམ་རྒྱས་པ་
བཞིའམ། གཤིན་རྗེའི་གཤེད་ནས་འབྱུང་བ་ལྟར་རྣལ་འབྱོར། རྗེས་སུ་རྣལ་
འབྱོར། ཤིན་ཏུ་རྣལ་འབྱོར། རྣལ་འབྱོར་ཆེན་པོ་སྟེ་རྣལ་འབྱོར་བཞིའམ། རྡོ་རྗེ་རྩེ་
མོའི་དགོངས་པ་དང་རྡོ་རྗེ་ཕྲེང་བའི་རྒྱུད་ནས་གསུངས་པ་ལྟར་དང་པོའི་སྦྱོར་བ།
དཀྱིལ་འཁོར་རྒྱལ་མཆོག །ལས་རྒྱལ་མཆོག་སྟེ། ཏིང་ངེ་འཛིན་གསུམ་གྱིས་
བསྐྱེད་པ་སོགས་སློབ་དཔོན་སོ་སོའི་བཞེད་པས་རྒྱུད་སྡེ་སོ་སོའི་རྗེས་སུ་འབྲང་བའི་
སྒྲུབ་ཐབས་ཐ་དད་འབྱུང་བ་ལྟར་རོ། །བསྒོམས་པས་སྐྱོ་ན་བཟླས་པ་བྱ་བའི་ཚུལ་ལ་
བཞི་སྟེ། ངག་གི་དང་། གཟུགས་ཀྱི་དང་། རྣལ་འབྱོར་གྱི་དང་། རྡོ་རྗེའི་བཟླས་
པའོ། །དང་པོ་ནི། སྤྲོ་བསྡུའི་བཟླས་པ། སྔགས་བགྲང་བའི་ཚེ་ས་བོན་ལས་ལྷ་
སྤྲོས་དོན་བྱས་ས་བོན་ལ་བསྟིམ་པ་སྟེ་དམ་ཚིག་གི་བཟླས་པ་དང་གནད་གཅིག་
གོ། །ཡང་སྔགས་ཕྲེང་རང་གི་རྡོ་རྗེ་ནས་ཡུམ་གྱི་པདྨར་ཞུགས། སྐུའི་དབྱིབས་
བརྒྱུད། ཡུམ་གྱི་ཞལ་ནས་རང་གི་ཞལ་དུ་ཞུགས་ནས་འཁོར་བ་ལ་དམིགས་པ་
ཁྱོགས་ཀྱི་བཟླས་པ་སྟེ། དེ་ལ་ལས་བཞིས་ཕྱེ་བས་བཟླ་ཚུལ་བཞིའོ། །གཉིས་པ་
གཟུགས་ཀྱི་བཟླས་པ་ནི། ལྷའི་རྣམ་པ་རྗེས་སུ་དྲན་པའོ། །གསུམ་པ་རྣལ་འབྱོར་གྱི་
བཟླས་པ་ནི། དེ་ཁོ་ན་ཉིད་ཙམ་རྗེས་སུ་སེམས་པའོ། །བཞི་པ་རྡོར་བཟླས་ནི། རླུང་
འབྱུང་འཇུག་གནས་གསུམ་པོ་ལ་དམིགས་པ་སྟེ། དབྱེ་ན་བཅུ་གཅིག་ཡོད་དོ། །
སྲོག་རྩོལ་བཀག་པ་ནི། འགོག་པའམ་ཡེ་ཤེས་ཀྱི་བཟླས་པ་སྟེ། ཕྱི་མ་འདི་གཉིས་
རྫོགས་རིམ་དུ་བསྡུའོ། །རྫོགས་རིམ་ལ། གསང་འདུས་དང་། དུས་འཁོར་
སོགས་ནས། སོ་སོར་སྡུད་དང་བསམ་གཏན་དང་། །སྲོག་རྩོལ་དེ་བཞིན་འཛིན་པ་
དང་། །རྗེས་སུ་དྲན་དང་ཏིང་ངེ་འཛིན། །སྦྱོར་བ་ཡན་ལག་དྲུག་ཏུ་འདོད། །ཅེས་

329
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
ཡན་ལག་དྲུག་དང་། སྒྲོན་གསལ་དུ། སྔགས་དང་སེམས་དང་ལུས་དང་ནི། །
རྣམ་དག་དང་ནི་ཟུང་འཇུག་ལ། །རིམ་པ་ལྔ་ཡིས་བསྡུས་པའི་དོན། །ཞེས་བཤད་པ་
ལྟར། རིམ་པ་ལྔའམ། དྲིལ་བུ་པའི་རིམ་པ་ལྔའམ། གཞན་ཡང་གསང་བ་གྲུབ་པ་
དང་། ལྷན་ཅིག་སྐྱེས་གྲུབ་སོགས་ཀྱི་རྒྱུད་ཀྱི་དོན་ཕྱིན་ཅི་མ་ལོག་པ་སྟོན་པ་དཔལ་ནཱ་
རོ་པ་ཆེན་པོའི་མན་ངག་སྒྱུ་མ་དང་འོད་གསལ་གསུམ་བསྲེ་བ་ལྟ་བུའོ། །
ལྔ་པ་ལ་རྒྱུད་གནས་སྐབས་བཞི་དང་། ཐུན་མོང་དུས་མཚམས་ཀྱི་སྒོ་ནས་
དབྱེ་བ་གཉིས་ཀྱི་དང་པོ་ནི། བསྡུས་རྒྱུད་ལས། ཤེས་རབ་རྒྱུད་ནི་ཤར་ནས་སླར་
ཡང་རྣལ་འབྱོར་རྗེས་སུ་རིག་པ་ཉིད་ཀྱི་ནུབ་ཀྱི་ཞལ་ནས་སོ། །གཡས་ཀྱི་ཞལ་ནས་
རྒྱལ་བའི་བདག་པོས་རྣལ་འབྱོར་རྒྱུདད་གསུངས་གཡོན་གྱི་ཞལ་ 
ནས་བྱ་བ་ལ་སོགས་
པའོ། །ཞེས་གཡོན་ཞལ་གཉིད་སད་པའི་བག་ཆགས་ཀྱི་དབང་གིས་རགས་པ་ཕྱི་
དོན་དུ་ཞེན་པ་ལ་བྱ་སྤྱོད། གཡས་ཞལ་རྨི་ལམ་གྱི་བག་ཆགས་ཀྱི་དབང་གིས་
སེམས་ཀྱི་སྣང་བ་ཙམ་དུ་ཞེན་པ་ལ་རྣལ་འབྱོར་རྒྱུད། མདུན་ཞལ་གཉིད་འཐུག་པོ་
ལོག་པའི་བག་ཆགས་ཀྱི་དབང་གིས་ཕྱིའི་རྟོག་པ་ཐམས་ཅད་ནུབ་པ་མི་རྟོག་པར་ཞེན་
པ་ལ་རྣལ་འབྱོར་མ་རྒྱུད། རྒྱབ་ཞལ་བཞི་པའི་བག་ཆགས་ཀྱི་དབང་གིས་བདེ་བར་
ཞེན་པ་ལ་རྣལ་འབྱོར་རྗེ་རིག་གི་རྒྱུད་གསུངས་པ་ཡིན་ནོ། །གཉིས་པ་ནི། ནག་པོ་
པའི་གསང་བའི་ཁོ་ན་ཉིད་གསལ་བ་ལས། ས་ནི་རྣ་མ་བཞིའི་དབྱེ་བ་ལས། །རྒྱུད་
ནི་རྣམ་པ་བཞིར་འགྱུར་ཏེ། །ཞེས་གསུངས་པས། རྫོགས་ལྡན་དང་། གསུམ་ལྡན་
དང་། གཉིས་ལྡན་དང་། རྩོད་ལྡན་ཏེ་དུས་བཞི་ཡོད་པའི་དབང་གིས། བྱ་སྤྱོད་
རྣལ་འབྱོར་བླ་མེད་བཞིར་དབྱེའོ། །

330
 སྟག་ལུང་སྡོམ་གསུམ་རྒྱས་པ་
སྤྱི་དོན་གཉིས་པ་ལ། མིང་གི་རྣམ་གྲངས་དང་། ངེས་ཚིག་གཉིས་ལས།
དང་པོ་ལ། རྡོ་རྡོ་རྗེ་ཐེག་པ་དང་། གསང་སྔགས་དང་། འབྲས་བུའི་ཐེག་པ་དང་།
རིག་པ་འཛིན་པའི་སྡེ་སྣོད་དང་། རྒྱུད་སྡེ་ཞེས་མིང་གི་རྣམ་གྲངས་ལྔ་ལས། དང་པོ་
ནི། དྲི་མེད་འོད་ལས། རྡོ་རྗེ་ནི་མི་ཕྱེད་པ་དང་། མི་ཆོད་པ་དང་། ཆེན་པོ་ཡིན་ལ།
དེ་ཉིད་ཐེག་པ་ཡིན་པ་ནི་རྡོ་རྗེ་ཐེག་པ་སྟེ་སྔགས་ཀྱི་ཚུལ་དང་། ཕ་རོལ་ཏུ་ཕྱིན་པའི་
ཚུལ། འབྲས་བུའི་དང་རྒྱུའི་བདག་ཉིད་གཅིག་ཏུ་འདྲེས་པར་གྱུར་པའོ། །ཞེས་
སོ། །གཉིས་པ་ནི། དུས་འཁོར་རྩ་རྒྱུད་ལས། ལུས་ངག་སེམས་ཀྱི་ཁམས་རྣམས་
ནི། །གང་ཞིག་སྐྱོབ་པ་དེ་ཡི་ཕྱིར། །སྔགས་དོན་སྔགས་ཀྱིས་སྒྲ་ཡིས་ནི། །སྟོང་
ཉིད་ཡེ་ཤེས་འགྱུར་མེད་དེ། །བསོད་ནམས་ཡེ་ཤེས་ལས་འབྱུང་སྔགས། །སྟོང་ང་
ཉིད་སྙིང་རྗེའི་བདག་ཉིད་ཅན། །ཞེས་སོ། །གསུམ་པ་ནི། རྡོ་རྡོ་རྗེརྗེ་སྙིང་འགྲེལ་ལས།
ཆོས་རྣམས་ཀུན་གྱི་སྟོང་པ་ཉིད། །ངེས་འབྱུང་བྱེད་པར་བདག་གིས་བཤད། །ངེས་
འབྱུང་བྱེད་པའི་རྒྱུ་དེ་དང་ང་།། །དེ་ནས་སྨོན་ལམ་དབང་གིས་ནི། །སྙིང་རྗེའི་བདག་
ཉིད་འབྲས་བུ་ཆེ། །དམིགས་པ་མེད་པར་འབྱུང་བར་འགྱུར། །ཞེས་སོ། །བཞི་པ་
ནི། དཔུང་བཟང་གི་འགྲེལ་བར། རིག་འཛིན་གྱི་སྡེ་སྣོད་ཅེས་བྱ་བ་ནི། རིག་འཛིན་
སྔགས་འཆང་རྣམས་ཀྱིས་བསླབ་པའི་གཞི་དང་། ལྟ་བའི་ལུང་གི་གྲུབ་པའི་མཐའ་
འདི་ཉིད་ཀྱིས་སྟོན་པའི་དོན་ཏོ། །ཞེས་སོ། ། ལྔ་པ་ནི། གསང་བ་འདུས་པའི་རྒྱུད་
ཕྱི་མ་ལས། རྒྱུད་ནི་རྒྱུན་ཞེས་བྱ་བར་བརྗོད། །རྒྱུན་དེ་རྣམ་པ་གསུམ་དུ་འགྱུར། །
གཞི་དང་རང་བཞིན་ཉིད་དང་ནི། །མི་འཕྲོག་པ་ཡིས་རབ་དབྱེ་བས། །རང་བཞིན་
རྣམ་པ་རྒྱུ་ཡིན་ཏེ། །དེ་བཞིན་མི་འཕྲོག་འབྲས་བུའོ། །གཞི་ནི་ཐབས་ཞེས་བྱ་བ་

331
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
སྟེ། །གསུམ་གྱིས་རྒྱུད་ཀྱི་དོན་བསྡུས་པའོ། །ཞེས་སོ། །
རྒྱུ་
གཉིས་པ་ངེས་ཚིག་ནི། ཁྲུས་དང་གཙང་སྦྲ་ལ་སོགས་པ་ཕྱིའི་བྱ་བ་གཙོ་
བོར་བསྟན་པས་བྱ་བའི་རྒྱུད། ཕྱི་ལུས་ངག་གི་བྱ་བ་དང་ནང་སེམས་ཀྱི་ཏིང་ངེ་
འཛིན་གཉིས་ཀ་ཆ་མཉམ་པར་སྤྱོད་པས་སྤྱོད་པའི་རྒྱུད། ནང་ཐབས་ཤེས་ཀྱི་རྣལ
འབྱོར་བསྒོམ་པ་གཙོ་བོར་གྱུར་པས་རྣལ་འབྱོར་གྱི་རྒྱུད། དེའི་གོང་ན་རྒྱུད་གཞན་
མེད་པས་བླ་ན་མེད་པ་སྟེ་བྱ་བ་དང་སྤྱོད་པའི་རྒྱུད་ལ་སོགས་པའི་བླ་མར་གྱུར་པའི་
ཕྱིར་རོ། །གསུམ་པ་དེ་ཐམས་ཅད་རྒྱུད་སྡེ་གཉིས་སུ་བསྡུ་བ་ནི། དེ་ལྟར་བཞིར་ཕྱེ་
བ་དེ་ཡང་ཕྱི་ནང་གཉིས་སུ་འདུས་ཏེ། ཕྱི་ནང་གི་ཁྱད་པར་ནི། རྡོ་རྗེ་སྙིང་པོ་རྒྱན་གྱི་
རྒྱུད་ལས། ཕྱིར་ཟློག་གཉིས་ཀྱི་ཆོ་ག་དང་། །གསང་དང་ཤེས་རབ་ཡེ་ཤེས་
དང་། །ཁ་སྦྱོར་འབྱེད་པའི་ཆོ་ག་དང་། །གཏོར་མ་རྡོ་རྗེའི་བཟླས་པ་དང་། །དྲག་
ཤུལ་སྒྲུབ་པའི་ཆོ་ག་དང་། །རབ་ཏུ་གནས་པས་དཀྱིལ་འཁོར་སྒྲུབ། །གསང་བའི
དེ་ཉིད་བཅུ་ཡིན་ནོ། །ཞེས་གསུངས་པ་ལ་ནང་གི་དེ་ཉིད་བཅུ་རུ་བཤད་ཅིང་། དེ་
ཡང་ཁྲོ་བོ་བཅུ་ཏུ་ལྟ་བུའི་སྲུང་འཁོར་གྱིས་ཕྱིར་བཟློག་པ དང་། བྲིས་པའི་སྲུང་འཁོར་
གྱིས་ཕྱིར་བཟློག་པ་དང་། གསང་བའི་དབང་བསྐུར་བ་དང་། ཤེས་རབ་ཡེ་ཤེས་ཀྱི་
མའི་
དབང་བསྐུར་བ་དང་། ཁ་སྦྱོར་ར་འབྱེད་པའི་ཆོ་གས་དགྲ་བསད་པ་དང་ང་། གཏོར་
ཆོ་ག་དང་། རྗེའི་བཟླས་པ་དང་། མ་གྲུབ་བ་ན་སྤོགས་པའི་ཆོ་ག་དང་། རབ་ཏུ་
གནས་པ་དང་། དཀྱིལ་འཁོར
སྒྲུབ་པཔ་སྟེ་བཅུ་གས་ང་བའི་དེ་ཉིད་དུ་བཤད་པའི་རིག་
པ་དེ་རྣམས་སྟོན་པའི་རྒྱུད་ནི་གསང་བའམ་ནང་ཡིན་པས། རྣལ་འབྱོར་བླ་མེད་ཀྱི་
རྒྱུད་ནི་སྔགས་ནང་པ་ཡིན་ནོ། །ཡང་གོང་གི་འཕྲོར། དཀྱིལ་འཁོར་ཏིང་འཛིན་ཕྱག་

332
 སྟག་ལུང་སྡོམ་གསུམ་རྒྱས་པ་
རྒྱ་དང་། །སྟང་སྟབས་འདུག་སྟང་བཟླས་བརྗོད་དང་། ། སྦྱིན་སྲེག་མཆོད་པ་ལས་
སྦྱར་དང་། །ཕྱི་ཡི་དེ་ཉིད་བཅུ་ཡིན་ནོ། །ཞེས་སོ། །དེའི་རིག་པས་རྣལ་འབྱོར་བྱ་
སྤྱོད་གསུམ་ནི་ཕྱི་པའོ། །བླ་མ་དག་སྟོན་པ་དང་། འཁོར་དང་། གནས་དང༌།
མཆོད་རྫས་དང་། ལམ་དང་། དེ་ཁོ་ན་ཉིད་ཀྱི་ཁྱད་པར་ཏེ་དྲུག་གིས་དབྱེ་བར་
འཆད་དོ། །
སྤྱི་དོན་གཉིས་པ་སོ་སོའི་སྡོམ་པ་དང་དམ་ཚིག་རྒྱས་པར་བཤད་པ་ལ་ལྔ།
སྨ༌
བྱ་རྒྱུད། སྤྱོད་རྒྱུད། རྣལ་འབྱོར་རྒྱུད། བླ་མེད་ཀྱི་སྡོམ་པ་བཤད་པ། ཉམས་ན་
ཕྱིར་བཅོས་པའི་ཚུལ་ལོ། །དང་པོ་ལ། སྡོམ་པའི་ངོ་བོ་ངོས་བཟུང་བ་དང་། དམ་
ཚིག་བཤད་པ་གཉིས་ཀྱི་དང་པོ་ནི། བྱ་བའི་རྒྱུད་ཕྱག་ན་རྡོ་རྗེའི་དབང་བསྐུར་བ་ལས།
གང་གི་ཚེ་བྱང་ཆུབ་སེམས་དཔའ་གསང་སྔགས་ཀྱི་སྒོ་ནས་སྤྱད་པ་སྤྱོད་པས་བདག
ཉིད་ལྷའི་གཟུགས་སུ་བྱས་ལ། ཐེ་ཚོམ་མེད་པའི་ཡིད་ཀྱིས་ང་རྒྱལ་བསྐྱེད་ཅིང་འགྲོ་
ཡང་རུང་། འགྲེང་ཡང་རུང་། འདུག་ཀྱང་རུང་རྟག་ཏུ་དུས་ཐམས་ཅད་དུ་བསྐྱོད་
ཀྱང་མི་གཡོ་བ་དེའི་ཚེ། ཞི་བའི་བློ་གྲོས་བྱང་ཆུབ་སེམས་དཔའི་སྤྱད་པ་སྔགས་ཀྱི་
སྒོར་སྤྱོད་པའི་བྱང་ཆུབ་སེམས་དཔའ་ཆེན་པོ་ཚུལ་ཁྲིམས་དང་ལྡན་པ་ཡིན་ནོ། །
ཞེས་གསུངས་པ་ལྟར་རོ། །གཉིས་པ་ལ། བསླབ་པར་བྱ་བའི་དམ་ཚིག་སུམ་ཅུ
དང༌། བསྲུང་བར་བྱ་བའི་རྩ་ལྟུང་བཅུ་དྲུག་བཤད་པ་གཉིས་ལས། དང་པོ་ནི།
སྒྲུབ་ཚིག་གིས་གསུངས་པའི་བཅུ་གཉིས། དགག་ཚིག་གིས་གསུངས་པའི་བཅོ་
བརྒྱད་དེ་གཉིས་ཀྱི་དང་པོ་ནི། དཀོན་མཆོག་གསུམ་ལ་དད་པ་བསྐྱེད་པ་དང་། རྒྱུད་
སྡེ་སྒོ་དྲུག་གམ་གསུམ་པོ་ཡང་བསྡུ་ན་གསང་སྔགས་དང་རིག་སྔགས་གཉིས་སུ་

333
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
འདུ་ལ། གསང་སྔགས་ནི་ཐབས་ཕོ་གཙོ་ཆེ་བའི་རྒྱུད། རིག་སྔགས་ནི་ལྷ་མོ་གཙོ་
ཆེ་བའི་རྒྱུད། སྔགས་གཅིག་ལྷ་ཕོ་མོ་གཉིས་ཀའི་སྔགས་སུ་འགྱུར་བ་ནི་གཟུངས་
སྔགས་ཡིན་པས། དེ་གསུམ་ལ་དད་པ་དང་། ཆེན་པོ་བདུན་དང་ལྡན་པའི་ཐེག་པ་
ལ་ཁྱད་པར་དུ་མོས་པར་བྱ་བ་དང་། དབང་བསྐུར་བའི་བླ་མ། ཆོས་འདི་པའི་
སྔགས་པ། སྒྲུབ་གྲོགས་རྣམས་ལ་གུས་པ་དང་། ཉ་སྟོང་ལྟ་བུའི་ཐུན་མཚམས་ཀྱི་
ཁྱད་པར་ལ་བགེགས་བསལ་བའི་འཇིག་རྟེན་པའི་ལྷ་མཆོད་པ་དང་། རྫས་ལས་བྱུང་
བའི་བསོད་ནམས་ཀྱི་གཞིར་ཕྱོགས་མི་འབྱེད་པར་སྦྱིན་པས་མགྲོན་གློ་བུར་བ་མཆོད་
པ་དང་། མཆོད་རྟེན་སོགས་རྒྱུད་ལས་གསུངས་པའི་ཐབས་ཀྱི་རིམ་པ་ཇི་སྙེད་པ་དེ་
ལྟ་ལྟ་བུའི་བསོད་ནམས་ཀྱི་ཚོགས་བསྒྲུབ་པ་དང་། དཔུང་བཟང་ལས། སྒྲ་ཆེར་མི་
འབྱུང་ཧ་ཅང་ཆེ་བ་མིན། ། སྨྲ་བཞིན་མ་ཡིན་གཞན་དུ་ཡེངས་བཞིན་མིན། །གུག
ཀྱེད་ཀླད་ཀོར་ཚེག་དྲག་ཉམས་པ་མིན། །ཞེས་པའི་སྐྱོན་དང་བྲལ་ཞིང་མཚན་ཉིད་
ཚང་བའི་བཟླས་བརྗོད་སོགས་གསང་སྔགས་ཀྱི་སྤྱོད་པ་ལ་བརྩོན་པ་དང་། རིགས་
གསུམ་སོ་སོ་དང་། དེའི་ནང་ཚན་གྱི་ལྷ་དང་། ལས་དང་དངོས་གྲུབ་གང་བསྒྲུབ་པ་
དེའི་དང་། གང་ཟག་སོ་སོའི་ཐུན་མོང་མ་ཡིན་པའི་དམ་ཚིག་རང་རང་གི་རྒྱུད་ནས་
བསྟན་པ་བཞིན་དུ་བསྲུང་བར་བྱ་བ་དང་། གསང་སྔགས་ཟབ་མོའི་རྒྱུད་ཐམས་ཅད་
དུ་མི་བསྟན་པར་གསང་ཞིང་ཐོས་བསམ་སྒོམ་གསུམ་གྱི་མཐུས་དོན་རྟོགས་པར་བྱ་བ་
དང་། ཆགས་སོགས་ཀྱི་གཉེན་པོར་མི་སྡུག་པ་དང་། བྱམས་པ་དང་། རྟེན་
འབྲེལ་བསྒོམས་ཏེ་སྒོ་གསུམ་ཞི་བར་བྱ་བ་དང་། ཐམས་ཅད་དུ་མི་གཙང་བ་ལ་
འཛེམ་ཞིང་གཙང་སྦྲའི་ཀུན་སྤྱོད་དང་། ཁྲུས་དང་ཉེ་རེག་ལ་འབད་པ་སྟེ་བཅུ་གཉིས་

334
 སྟག་ལུང་སྡོམ་གསུམ་རྒྱས་པ་
པོ་བསྒྲུབ་པའི་དམ་ཚིག་གོ། །
གཉིས་པ་ནི། གཞན་མུ་སྟེགས་བྱེད་ལ་སོགས་པའི་གཞུང་ལུགས་གཅེས་
པར་བཟུང་ནས་མི་བཀུར་བ་དང་། རང་བཞིན་ངན་པའི་མིའི་ཆེད་དུ་ཡང་བརྙས་
ཐབས་ཀྱིས་ཁུངས་ལས་འདས་པའི་ཆོ་ག་མི་བྱེད་པ་དང༌། གནང་བ་མ་ཐོབ་པར་
སྔགས་ལ་རང་གར་འཇུག་པ་བཀག་པའི་ཕྱིར་རྗེས་སུ་མ་གནང་བར་མི་ཉན་པ་དང༌།
གཞན་གྱི་རིག་སྔགས་བཅིང་བ་དང་། གདོན་དང་དུག་སྤོ་བ་དང་། འབྱུང་པོ་
གཏུམ་པོ་དང་གཟེར་བ་དང་། རྒྱ་མོ་སོགས་སེམས་ཅན་ལ་གནོད་པའི་ལས་མི་བྱ་བ་
[
 དང་། ཞི་བའི་ལས་བྱེད་པ་རྣམས་ལ་མི་འགྲུབ་པའི་དོན་དུ་དྲག་པོ་ལ་སོགས་པའི་
ཚུལ་དུ་མི་བསྒྱུར་བ་དང་། རྒྱུད་ནས་ཇི་སྐད་བཤད་པའི་དམ་ཚིག་མི་ཤེས་ཤིང་
མི་བསྲུང་བ་ལ་སྔགས་རྒྱ་སོགས་མི་སྦྱིན་པ་དང་། རྡོ་རྗེ་སོགས་ཕྱག་རྒྱ་དང་རྡོ་རྗེའི་
ཁུ་ཚུར་སོགས་ཕྱག་རྒྱའི་དབྱིབས་དང་། ཤིང་རྟ་སོགས་བཞོན་པ་དང་། པདྨ་
སོགས་མཚན་མ་སྟེ་གསུམ་མི་འགོམ་པ་དང་། སྒོ་
གསུམ་མ་བསྡམས་པར་ཟས་མི་
ཟ་ཞིང་། འགྲོ་འཆག་ཉལ་འདུག་སོགས་མི་བྱེད་པ་དང་། ཤ་ཆང་གཏོར་མ་
སོགས་མ་གནང་བར་མི་ཟ་བ་དང་། སེམས་ཅན་སྡུག་བསྔལ་གྱི་རྒྱུ་འབྲས་སྤྱོད་པ་
རྣམས་ལ་བྱམས་པ་གཏང་བར་མི་བྱ་བ་དང་། བཟླས་བརྗོད་བརྩམས་ནས་ཐུན་
མཚམས་ལ་མ་ཟིན་བར་དུ་སྨྲ་བར་མི་བྱ་བ་དང་། ཆེད་དུ་བྱ་བ་ཆུང་ངུ་ལ་ཁྲོས་པས་
བགེགས་དང་ལོག་འདྲེན་གཞིག་པའི་ཕྱིར་དྲག་ཤུལ་མི་སྤྱོད་པ་དང་། བདག་གི་
ལུས་ལ་མི་བརྙས་ཤིང་བཀྲེས་སོགས་བསལ་བའི་ཕྱིར་ཟས་སྐོམ་མི་དགག་པ་དང་།
སེམས་ཅན་གཞན་གྱི་སྒོ་གསུམ་གྱི་སྤྱོད་པ་ལ་མི་སྨད་པ་དང་། ལུས་ཀྱི་གསུམ།

335
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
ངག་གི་བཞི་སོགས་གནས་ངན་ལེན་རྣམས་སྤོང་བ་དང་། སྐྱེས་པ་བུད་མེད་རྩེ་ཞིང་
ཆང་འཐུང་བ་སོགས་ལ་མི་བལྟ་ཞིང་། སེར་སྣ་དང་རྒྱགས་ཁེངས་བསྐྱུང་བ་དང་།
བག་མ་བསྡམས་པའི་སྤྱོད་ལམ་གྱི་བཤང་གཅི་ཆུའ མ་དེ་དང་ཉེ་བར་མི་འདོར་བ་སྟེ།
དགག་ཚིག་གིས་བསྲུང་བའི་དམ་ཚིག་བཅོ་བརྒྱད་དོ། །
གཉིས་པ་བསྲུང་བར་བྱ་བའི་རྩ་ལྟུང་བཅུ་དྲུག་བཤད་པ་ལ། འཇམ་དཔལ་
རྩ་རྒྱུད་ནས་གསུངས་པའི་རྩ་ལྟུང་ལྔ་ནི། ཆད་པར་ལྟ་བས་ཡང་དག་པའི་ལྟ་བ་མེད་
པར་བྱེད་པ་དང༌། དཀོན་མཆོག་གསུམ་སྤོང་བས་ཆོས་འདི་པ་དང་། ཀུན་རྫོབ་
བྱང་སེམས་སྤངས་པས་ཐེག་པ་ཆེན་པོ་དང་། དབང་བསྐུར་བ་སྤངས་པས་རྡོ་རྗེ་
ཐེག་པ་དང་། བླ་མ་ལ་འཁུ་བས་དངོས་གྲུབ་ཐམས་ཅད་མེད་པར་བྱེད་པའི་རྩ་བའི་
ལྟུང་བ་ཞེས་བཤད་དོ། །དཔུང་བཟང་གིས་ཞུས་པ་ལས་འབྱུང་བ་བཅུ་གཅིག་ནི།
འཇིག་རྟེན་འདི་ནས་སྐྱེ་གནས་གང་གིས་ཀྱང་བར་མི་ཆོད་པར་མནར་མེད་པའི་དམྱལ་
བར་ངེས་པར་སྦྱོར་བ་ཕ་མ་དགྲ་བཅོམ་གསོད་པ་དང་། དགེ་འདུན་མཐུན་པ་འབྱེད་
ཅིང་། དེ་བཞིན་གཤེགས་པ་ལ་ངན་སེམས་ཀྱིས་སྐུ་ལ་མཚལ་འབྱིན་པ་སྟེ་མཚམས་
མེད་ལྔ་དང་། དེ་ལྔ་དང་མི་བཟད་པར་འདྲ་བ་ལ་དགེ་བའི་ལས་དྲག་པོས་དེ་ལས་
ལྡོག་སྲིད་པ་མཆོད་རྟེན་གཞིག་པ། བྱང་སེམས་གསོད་པ། དགྲ་བཅོམ་མ་སུན་
འབྱིན་པ། སློབ་པ་གསོད་པ། དགེ་འདུན་འདུ་བའི་སྒོ་འཕྲོག་པ་སྟེ་ཉེ་བའི་མཚམས
མེད་པ་ལྔ་དང་། སྙིང་ནས་དཀོན་མཆོག་གསུམ་ལ་གནོད་པ་བྱེད་པ་སྟེ་བཅུ་གཅིག་
གོ། །དེ་དག་རིགས་ལྔའི་དམ་ཚིག་ཏུ་འགྱུར་ཚུལ་ཡང་། དཀོན་མཆོག་གསུམ་མི་
སྤང་ཞིང་དད་པར་བྱ་བ་དང་། བྱང་ཆུབ་ཀྱི་སེམས་མི་སྤང་བ་དང་། གཞན་ལ་འཚེ་

336
 སྟག་ལུང་སྡོམ་གསུམ་རྒྱས་པ་
བ་སྤང་བ་རྣམ་སྣང་གི་དང་། བླ་མ་བསྟེན་པ་དང་། ལྷའི་རྣལ་འབྱོར་དང་། ཕྱག་
རྒྱ་དང་རྡོར་དྲིལ་གྱི་དེ་ཉིད་གསུངས་པ་རྣམས་རྡོར་རིགས་ཀྱི་དང་། དཀོན་མཆོག་
གསུམ་གྱི་དཀོར་དང་གཞན་ནོར་འཕྲོག་པ་སོགས་སེར་སྣ་དང་མཐུན་པའི་ལས་སྤང་
བ་རིན་འབྱུང་གི་དང་། དམ་ཆོས་སྤོང་བས་མཚོན་པ་ཆོས་ལ་མ་གུས་པ་སྤོང་བར་
གསུངས་པ་རྣམས་པད་རིགས་ཀྱི་དང་། ལུས་འབུལ་བ་སོགས་མཆོད་པའི་ལས་ལ་
བརྩོན་པ་དང༌། མི་དགེ་བ་བཅུ་སྤོང་བ་དང་། གཞན་ཕན་གྱི་ལས་ལ་བརྩོན་པར་བྱ་
བ་རྣམས་ལས་རིགས་ཀྱི་དམ་ཚིག་གོ། །ཡང་ ང་འགའ་ཞིག །དུས་འཁོར་རྒྱུད་
འགྲེལ་ལས། རྒྱུད་སྡེ་བཞི་ཀར་ཡང་། རྩ་ལྟུང་བཅུ་བཞི་བཅུ་བཞིར་མཚུངས་པར་
བཤད་པའི་རྗེས་སུ་འབྲངས་ནས། གསང་བ་སྤྱི་རྒྱུད་ལས། དེ་ནས་བླ་མས་སློབ་མ་
རྣམས། །མ་ཡེངས་ལེགས་པར་བཀོད་ནས་སུ། །ཤེས་རབ་ཕ་རོལ་ཕྱིན་བཀླགས་
ནས། །དམ་ཚིག་འདི་དག་བསྒོ་བར་བྱ། །དེ་རིང་ཕྱིན་ཆད་ཁྱེད་རྣམས་ཀྱིས། །
སངས་རྒྱས་ཆོས་དང་དགེ་འདུན་དང་། །བྱང་ཆུབ་སེམས་དཔའ་རྣམས་དང་ནི། །
གསང་སྔགས་རིག་སྔགས་ཚོགས་རྣམས་ལ། །དད་པ་རབ་ཏུ་བརྟན་པར་བྱ། །
རྟག་པར་ཐེག་པ་ཆེན་པོ་ལ། །ཁྱད་པར་དུ་ནི་མོས་པར་བྱ། །དམ་ཚིག་ཅན་དང་
མཛའ་བོ་དང་། ། བླ་མ་ལ་ཡང་གུས་པར་བྱ། ། ལྷ་རྣམས་ཀུན་ལ་སྡང་མི་བྱ། །
དུས་མཚམས་དག་ཏུ་མཆོད་པར་བྱ་ སྟོན་པ་གཞན་གྱི་གཞུང་ང་མི་མཆོད། །རྟག་ཏུ་
གློ་བུར་མགྲོན་མཆོད་བྱ། །སྲོག་ཆགས་ཀུན་ལ་བྱམས་པའི་སེམས། །རབ་ཏུ་
བརྟན་པ་ཉེ་བར་བཞག །ཐེག་ཆེན་ལ་ནི་དགའ་རྣམས་ཀྱིས། །བསོད་ནམས་དག་
ལ་ནན་ཏན་བསྐྱེད། །བཟླས་བརྗོད་བྱེད་ལ་འབད་པ་ཡིས། །གསང་སྔགས་སྤྱོད་ལ་

337
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
བརྩོན་པར་བྱ། །གསང་སྔགས་རྒྱུད་ལས་བསྟན་པ་ཡི། །དམ་ཚིག་རྣམས་ཀྱང་
བསྲུང་བར་བྱ། །དམ་ཚིག་མེད་པ་རྣམས་ལ་ནི། །སྔགས་དང་ཕྱག་རྒྱ་མི་སྦྱིན་
ནོ། །གསང་སྔགས་རྒྱུད་ནི་ལེགས་གསང་ཞིང་། །དེ་ཡང་བདག་གིས་རྟོགས་པར་
བྱ། །ཞེས་གསུངས་པས། དཀོན་མཆོག་ལ་དད་པ་དང་། སྔགས་ལ་དད་པ་དང་།
ཐེག་ཆེན་ནམ་ཕྱག་རྒྱ་ཆེན་པོ་ལ་མོས་པ་དང་། བླ་མ་དང་མཆེད་གྲོགས་ལ་གུས་པ་
དང་། ལྷ་ལ་མི་སྡང་བ་དང་། དུས་མཚམས་སུ་མཆོད་པ་དང་། གཞུང་གཞན་
མི་མཆོད་པ་དང་། གློ་བུར་པ་མཆོད་པ་དང་། བྱམས་པ་མི་གཏང་བ་དང༌།
བསོད་ནནམས་ལ་འབད་པ་དང་། གསང་སྔགས་ལ ལ་བརྩོན་པ་དང་། དམ་ཚིག་
གཞན་བསྲུང་བ་དང་། སྔགས་རྒྱ་མི་སྦྱིན་པ་དང་། རྒྱུད་གསང་ཞིང་རྟོགས་པར་བྱ་
བ་རྣམས་ཀྱི་ལྡོག་ཕྱོགས་རྩ་ལྟུང་དུ་འགྱུར་བའོ་ཞེས་འཆད་ལ། གོང་དུ་བསྟན་པ་དེ་
དག་ཀྱང་། གསང་བ་སྤྱི་རྒྱུད་དང་། དཔུང་བཟང་གིས་ཞུས་པ་དང་། ལེགས་
པར་གྲུབ་པ་སྟེ་སྤྱི་རྒྱུད་གསུམ་དང་། ཕྱག་རྡོར་དབང་བསྐུར། དམ་ཚིག་གསུམ་
བཀོད། འཇམ་དཔལ་རྩ་རྒྱུད་ལ་སོགས་པ་ནས་བསྟན་པའི་བྱ་བ་སྤྱིའི་དམ་ཚིག་
མཐའ་དག་བསྡུས་པ་སྟེ། རྒྱུད་ལུང་གིས་གྲུབ་པས་ཀླན་ཀ་ནི་མེད་དོ། །བུ་སྟོན་རིན་
རྒྱུད་
པོ་ཆེས། ཇོ་བོ་རྗེའི་དམ་ཚིག་ཐམས་ཅད་བསྡུས་པར། བྱ་རྒྱུད་ཀྱི་རྩ་བའི་ལྟུང་བ་
སུམ་ཅུ་དང་ཞེས་བཤད་ཀྱང་། བྱ་རྒྱུད་ཀྱི་ལྟུང་བ་སུམ་ཅུ་ནི། འདི་ཡིན་བྱ་བ་
གསུངས་པའི་གསལ་ཁ་མ་མཐོང་ལ། ལེགས་གྲུབ་ཀྱི་ལུང་རྒྱས་པར་དྲངས་ནས་
འདི་ཡིན་ནམ། འོན་ཏེ་གཞན་ཡིན་དཔྱད་པར་བྱའོ་ཞེས་གསུངས་སོ། །
གཉིས་པ་སྤྱོད་པའི་རྒྱུད་ལ་སྡོམ་པའི་ངོ་བོ་ངོས་བཟུང་བ་དང་། དམ་ཚིག་

338
 སྟག་ལུང་སྡོམ་གསུམ་རྒྱས་པ་
གི་རྣམ་གཞག་རྒྱས་པར་འཆད་པ་གཉིས་ཀྱི་དང་པོ་ནི། རྣམ་སྣང་མངོན་བྱང་
ལས། དེ་ལ་སྡོམ་པ་གང་ཞེ་ན། བསྡམས་པ་ནི་སྡོམ་པ་སྟེ། ལུས་དང་ངག་དང་
ཡིད་རྣམས་བསྡུས་པ་ཤིང་ཤིང་ཡོངསཡོངས་སུ་བསྡུས་པ་ཕྱི་བ ནང་
གི་སྡུགག་བསྔལ་སེལ་བར་
འགྱུར་བ་དེ་ནི་སྡོམ་པ་ཡིན་ནོ། །ཞེས་དང་། ཡང་འདུས་མ་བྱས་པའི་ཚུལ་ཁྲིམས་
ཀྱི་ཕུང་པོ་བླ་ན་མེད་པ། དེ་བཞིན་གཤེགས་པས་བསྔགས་པ་ལ་གནས་ཏེ། འདུས་
བྱས་ཀྱི་ཚུལ་ཁྲིམས་ལ་ཐབས་དང་ཤེས་རབ་ཀྱིས་ཡོངས་སུ་ཟིན་པར་སྤྱོད་ཅིང༌།
ལྟུང་བའི་རྩ་བ་བཞི་ནི་སྲོག་གི་ཕྱིར་ཡང་ཡོངས་སུ་ཉམས་པར་མི་བྱའོ། །ཞེས་
གསུངས་པ་ལྟར་རོ། །གཉིས་པ་ལ་གཉིས་ཏེ། རབ་ཏུ་བྱུང་བ་ལ་འབྱུང་བ་དང་།
ཁྱིམ་པ་ལ་འབྱུང་བའོ། །དང་པོ་ནི། སྲོག་གཅོད་པ་དང་། མ་བྱིན་པ་ལེན་པ་དང་།
འདོད་པས་ལོག་པར་གཡེམ་པ་སྟེ་ལུས་ཀྱི་གསུ
སུམ། བརྫུན་དུ་སྨྲ་བ་དང་། ངག་
རྩུབ་པོ་དང་། ཕྲ་མ་ཟེར་བ་དང་། ཚིག་ཀྱལ་པ་སྨྲ་བ་སྟེ་ངག་གི་བཞི། བརྣབ་
སེམས་དང་། གནོད་སེམས་དང་། ལོག་པར་ལྟ་བ་སྟེ་ཡིད་ཀྱི་གསུམ་སྟེ་བཅུའི་
དང་པོ་དགུ་གནས་ངན་ལེན་གྱིས་ཀུན་ཏུ་བསླངས་ཏེ་སྤྱད་ན་དགེ་བའི་ལས་ཀྱི་ལམ་
ལས་ཉམས་པར་འགྱུར་བ་དང་། བཅུ་པས་ནི་དགེ་བའི་རྩ་བ་གཅོད་པའི་ཕྱིར་རྩ་བའི་
ལྟུང་བ་ཞེས་བྱ་ལ། བསྟན་པའི་ཆོས་དང་སྒྲུབ་པའི་ཆོས་གཉིས། ཆོས་སྨྲ་བ་
གསུམ་ལ་མ་གུས་པས་འདོར་བ་དང་། བྱང་ཆུབ་ཀྱི་སེམས་སྤོང་བ་དང་། སེར་
སྣས་འཇུངས་པ་དང་། སེམས་ཅན་གྱི་ཡུལ་ལ་གནོད་པར་འགྱུར་བའི་བྱ་བ་བྱེད་པ་
སྟེ། བཞི་པོ་འདི་ལས་གང་རུང་དུ་སྤྱད་ན། དེ་མ་སྤངས་ཀྱི་བར་དུ་སྔགས་སྡོམ་
ཕྱིར་བཅོས་བྱར་མེད་པས་རྩ་ལྟུང་ངོ་། །ཁྱིམ་པ་ལ་ལུས་ཀྱི་གསུམ། བརྫུན་སྨྲ་བ་

339
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
ལོག་ལྟ་རྣམས་དང་ལྟུང་བའི་རྩ་བ་བཞི་ནི། རབ་ཏུ་བྱུང་བ་དང་། ཁྱིམ་པ་གཉིས་ཀ་
ལ་ཐུན་མོང་བ་སྟེ། ཁྱིམ་པ་རྣམས་ནི་དང་པོར་དགེ་བའི་ལམ་རགས་པ་ལ་སློབ་ཅིང་
ཁད་ཀྱིས་ཕྲ་བ་ལ་ཡང་ཐབས་ཀྱིས་འཇུག་པ་ཡིན་པས། དེའི་ཕྱིར་རྩ་བའི་ལྟུང་བར་
འགྱུར་བ་ནི་དགུར་གསུངས་སོ། ། འོ་ན་ཐེག་ཆེན་བྱང་སྡོམ་གྱི་སྐབས་སུ་བཤད་པ་
དང་ཁྱད་པར་མེད་དོ་ཞེ་ན། སྔ་མ་ནི་གཉིས་སུ་སྣང་བ་སྤོང་བ་ཙམ་གྱི་ཕྱིར་སྤོང་བའི་
ལམ་པ་ཞེས་བྱ་ལ། ཕྱི་མ་ནི་སྟོང་ཉིད་ཀྱི་སྣང་བ་ལྷ་ལ་སོགས་པ་དེ་དག་ཏུ་བསྒྱུར་ར་བ་བ་
སྒྱུ
ལ་སློབ་པའི་ཕྱིར་བསྒྱུར་བའི་ལམ་པ་སྟེ། དངོས་པོ་གང་དང་གང་གིས་ནི། །མི་
རྣམས་ཡིད་ནི་ཡོངས་སུ་བསྒྱུར། །དེ་དེའི་རང་བཞིན་ཉིད་འགྱུར་ཏེ། །སྣ་ཚོགས་
གཟུགས་ཀྱི་ནོར་བུ་བཞིན། །ཞེས་དང་། རྣམ་སྣང་མངོན་བྱང་ལས། གང་དག་
འདས་དང་མ་བྱོན་དང་། །གང་ཡང་ད་ རི་མགོན་པོ་ཟླ 
རྣམས། །ཐབས་དདང་ཤེས་
རབ་ལྡན་པ་ལ། །བསླབས་ན་བླ་མེད་བྱང་ཆུབ་ནི། །འདུས་མ་བྱས་པ་ངེས་ཐོབ་
བོ། །ཐབས་དང་མི་ལྡན་ཡེ་ཤེས་དང་། །བསླབ་པ་དག་ཀྱང་བཤད་པ་ནི། །དཔའ་
བོ་ཆེན་པོས་ཉན་ཐོས་རྣམས། །དེ་ལ་གཟུད་པའི་ཕྱིར་བཤད་དོ། །ཞེས་གསུངས་
སོ། །བྱ་བའི་རྒྱུད་དང་། རྣལ་འབྱོར་གྱི་རྒྱུད་ཀྱི་ཐུན་མོང་བའི་དམ་ཚིག་རྣམས་ཀྱང་
འདིར་བསྲུང་བྱ་བྱར་ཤེས་པར་བྱའོ།
གསུམ་པ་རྣལ་འབྱོར་གྱི་རྒྱུད་ལ། སྡོམ་པའི་ངོ་བོ་ངོས་གཟུང་བ་དང༌།
དམ་ཚིག་རྣམ་གཞག་རྒྱས་པར་བཤད་པ་གཉིས་ཀྱི་དང་པོ་ནི། རྒྱུད་ལས། འདི་ནི་
རྡོ་རྗེའི་དམ་ཚིག་སྟེ། །རྡོ་རྗེ་སེམས་དཔའ་ཡིན་པར་གྲགས། །རྡོ་རྗེ་ཡེ་ཤེས་བླ་མེད་
ནི། །དེ་རིང་ཉིད་དུ་འབབ་པར་ཤོག །ཅེས་དང་། ཀོ་ས་ལར་ནི། ཅི་ལྟར་དེ་

340
 སྟག་ལུང་སྡོམ་གསུམ་རྒྱས་པ་
བཞིན་གཤེགས་པའི་རིགས་སུ་ཞུགས་པ་ཡིན་ཞེ་ན། ཕྱིར་མི་ལྡོག་པའི་འཁོར་ལོར་
ཞུགས་པའི་ཕྱིར་ཏེ། དེའི་ས་བོན་དུ་གྱུར་པའོ། །དེ་ལྟ་བུའི་ཞེས་པ་ནི་དམ་ཚིག་ཐོབ་
པའི་ཕྱིར་རོ། །རྡོ་རྗེ་ཡེ་ཤེས་ནི་རྡོ་རྗེ་དབབ་པ་སྟེ། གང་གིས་འདས་དང་མ་འོངས་པ
ཐམས་ཅད་ཤེས་པའི་ལྷའི་ཡེ་ཤེས་སྐྱེ་བར་འགྱུར་བའོ། །ཞེས་གསུངས་པ་ལྟར་
རོ། །གཉིས་པ་ལ། རིགས་ཀྱི་རྗེས་སུ་མཐུན་པའི་དམ་ཚིག །དེའི་མི་
མཐུན་
ཕྱོགས་ཀྱི་ལྟུང་བ། ཉམས་སུ་བླང་བྱའི་དམ་ཚིག་གསུམ་ལས། དང་པོ་ནི། རྡོ་རྗེ་
རྩེ་མོ་ལས། སངས་རྒྱས་ཆོས་དང་དགེ་འདུན་ཏེ། །དཀོན་མཆོག་གསུམ་ལ་
སྐྱབས་སུ་སོང་། །འདི་ནི་སངས་རྒྱས་རིགས་དག་པའི། །དམ་ཚིག་བརྟན་པར་
གྱུར་པའོ། །རྡོ་རྗེ་དྲིལ་བུ་ཕྱག་རྒྱ་ཡང་། ། བློ་ཆེན་ཁྱོད་ཀྱིས་གཟུང་བར་བགྱི། །
བྱང་ཆུབ་སེམས་གང་རྡོ་རྗེ་དེ། །ཤེས་རབ་དྲིལ་བུ་ཞེས་བཤད་དོ། །སློབ་དཔོན་དག་
ཀྱང་གཟུང་བར་བྱ། །བླ་མ་སངས་རྒྱས་ཀུན་དང་མཉམ། །འདི་ནི་རྡོ་རྗེའི་རིགས་
དག་པའི། །སྡོམ་པ་དམ་ཚིག་ཡིན་པར་གསུངས། །རིན་ཆེན་རིགས་མཆོག་ཆེན་པོ་
ལ༑ །ཉིན་དང་མཚན་མོ་དུས་གསུམ་དུ། །ཟང་ཟིང་མི་འཇིགས་ཆོས་དང་བྱམས།།
སྦྱིན་པ་རྣམ་བཞི་རྟག་ཏུ་སྦྱིན། །ཕྱི་དང་གསང་བ་ཐེག་པ་གསུམ། །དམ་ཆོས་ཁྱོད་
ཀྱིས་གཟུང་བར་བྱ། །འདི་ནི་པདྨའི་རིགས་དག་པའི། །དམ་ཚིག་སྡོམ་པ་ཡིན་པར་
གསུངས། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་
ནི། །ཡང་དག་ཉིད་དུ་གཟུང་བར་བགྱི། །མཆོད་པའི་ལས་ཀྱང་ཅི་ནུས་བྱ། །ཞེས་
གསུངས་ཏེ། སྒྲིབ་གཉིས་བག་ཆགས་དང་བཅས་པ་སངས། དེ་བཞིན་ཉིད་ཀྱི་
རྟོགས་པ་རྒྱས་པའི་སངས་རྒྱས་དང་། ལུང་དང་རྟོགས་པའི་བདག་ཉིད་ཅན་གྱི་དམ་

དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་341
པའི་ཆོས་དང་། ས་ལ་གནས་པའི་བྱང་ཆུབ་སེམས་དཔའི་དགེ་འདུན་ཏེ། དཀོན་
མཆོག་གསུམ་ལ་སྐྱབས་སུ་འགྲོ་བ་རྣམ་སྣང་གི་རིགས་ཀྱི་དམ་ཚིག་གསུམ་
དང་། རྡོ་རྗེའི་དེ་ཉིད་བྱང་ཆུབ་ཀྱི་སེམས་དང་། དྲིལ་བུའི་དེ་ཉིད་རང་བཞིན་གྱིས་
རྣམ་པར་དག་པར་ཤེས་པའི་ཤེས་རབ་ཀྱི་ཆོས་སྟོན་པ་དང་། ཕྱག་རྒྱ་ཆེན་པོའི་དེ་
ཉིད་ལྷའི་སྐུའི་ཏིང་ངེ་འཛིན་བརྟེན་པ་དང་། དེ་ཁོ་ན་ཉིད་ཀྱི་ཡེ་ཤེས་འབྱུང་བའི་རྒྱུ་
སློབ་དཔོན་ཏེ་བཞི་གཟུང་བ་རྡོ་རྗེའི་རིགས་ཀྱི་དམ་ཚིག་བཞི་དང་། ཆོས་དང་ཟང་
ཟིང་དང་མི་འཇིགས་པ་དང་བྱམས་པའི་སྦྱིན་པ་སྟེ་བཞི་ཉིན་ལན་གསུམ་མཚན་ལན་
གསུམ་སྟེ་ལན་དྲུག་ཏུ་སྦྱིན་པ་རིན་ཆེན་རིགས་ཀྱི་དམ་ཚིག་བཞི་དང་། དམ་པ་
སངས་རྒྱས་ཀྱི་ཆོས་ཉན་ཐོས་དང་རང་སངས་རྒྱས་ཀྱི་ཐེག་པ་ཆེན་པོ་སྟེ་གསུམ་
འཛིན་པ་པདྨའི་རིགས་ཀྱི་དམ་ཚིག་གསུམ་སྟེ། གསང་སྔགས་ནི་ཐེག་ཆེན་དུ་འདུས་
པའོ། ། སོ་སོ་ཐར་པ་དང་། བྱང་ཆུབ་ཏུ་སེམས་བསྐྱེད་པའི་སྡོམ་པ་དང་། སྨོན་
པའི་སེམས་བསྐྱེད་ཀྱི་སྡོམ་པ་རྣམས་འཛིན་ཅིང་། མེ་ཏོག་ལ་སོགས་པ་ཕྱི་དང་།
སྒེག་མོ་ལ་སོགས་པ་པགསང་བའི་མཆོད་པ་ཐམས་ཅད་ཀྱི་རང་གི་ངོ་བོ་ཀུན་དང་ལྡན་
པས་ཇི་ལྟར་ནུས་པར་མཆོད་པ་ལས་རིགས་ཀྱི་དམ་ཚིག་སྟེ། དེ་དག་ཚུལ་བཞིན་དུ་
བསྲུང་བའོ། །
གཉིས་པ་དེའི་མི་མཐུན་ཕྱོགས་ཀྱི་ལྟུང་བ་ལ་རྩ་ལྟུང་དང་། རྗེས་མཐུན་ཡན་
ལག་གི་ལྟུང་བ་གཉིས་ལས། དང་པོ་ནི། གོང་དུ་བཤད་པའི་དམ་ཚིག་བཅུ་བཞི་པོ་
སྒོ་གསུམ་བག་མ་བསྡམས་པས་བཟློག་པ་སྟེ་གོང་གི་འཕྲོར། དེ་ལས་གཞན་པ་བཅུ་
བཞི་ནི། །ཕས་ཕམ་པར་ནི་རབ་ཏུ་བཤད། །སྤང་ཞིང་དོར་བར་མི་བྱ་སྟེ། །རྩ་བའི་

342
 སྟག་ལུང་སྡོམ་གསུམ་རྒྱས་པ་
ལྟུང་བ་ཞེས་བཤད་དོ། །ཞེས་གསུང་ ངས་སོ། །དེས་ན་དཀོན་མཆོག་ གསུམ་སྤང་
ཞིང་དོར་བ་དང་། རྡོར་དྲིལ་ཕྱག་རྒྱ་སློབ་དཔོན་བཞི། སྦྱིན་པ་རྣམ་པ་བཞི། ཕྱི་དང་
གསང་བ་ཐེག་པ་གསུམ། སྡོམ་པ་དང་མཆོད་པའི་ལས་གཉིས་ཏེ་བཅུ་བཞི་པོ་
སྤངས་ཤིང་དོར་བ་སྟེ། སྡོམ་པ་གཅོད་ཅིང་ཕ་རོལ་མི་མཐུན་ཕྱོགས་ནས་ཚུར་ལ་
གཉེན་པོ་ཕམ་པར་བྱས་པས་ཕས་ཕམ་མམ། དམ་ཚིག་རྩ་བ་ནས་ཉམས་པར་བྱེད་
པས་རྩ་ལྟུང་ཞེས་བརྗོད་དོ། །གཉིས་པ་ནི། རྩེ་མོ་ལས། ཉིན་དང་མཚན་མོ་ལན་
གསུམ་དུ། །ཉིན་རེ་བཞིན་ནི་བཟླ་བར་བྱ། །གང་ཚེ་ཉམས་གྱུར་རྣལ་འབྱོར་པ། །
ཁ་ན་མ་ཐོ་སྦོམ་པོར་འགྱུར། །ཁྱོད་ཀྱིས་སྲོག་ཆགས་བསད་མི་བྱ། །མ་བྱིན་པ་
ཡང་མི་བླང་ངོ་། །འདོད་ལ་ལོག་པར་མི་སྤྱད་ཅིང་། །བརྫུན་དུ་སྨྲ་བར་མི་བྱའོ། །
ཕུང་ཁྲོལ་ཀུན་གྱི་རྩ་བ་ཡིན། ། ཆང་ནི་རྣམ་པར་སྤང་བར་བྱ། །སེམས་ཅན་གདུལ་
ཕྱིར་མ་གཏོགས་པ། །བྱ་བ་མ་ཡིན་ཐམས་ཅད་སྤང་། །དམ་པ་ཉེ་བར་བསྟེན་བྱ་
ཞིང་། །རྣལ་འབྱོར་པ་རྣམས་བསྙེན་བཀུར་བྱ། །ལུས་ཀྱི་ལས་ནི་རྣམ་གསུམ་
དང༌། །ངག་གི་རྣམ་པ་བཞི་དག་དང་། །ཡིད་ཀྱི་རྣམ་པ་གསུམ་དག་ནི། །ཅི་ནུས་
པར་ནི་རྗེས་སུ་བསྐྱང་། །ཐེག་པ་དམན་ལ་འདོད་མི་བྱ། །སེམས་ཅན་དོན་ལ་རྒྱབ་
ཕྱོགས་མིན། །འཁོར་བ་དག་ཀྱང་སྤང་མི་བྱ། །རྟག་ཏུ་མྱ་ངན་འདས་མི་ཆགས།
ལྷ་དང་ལྷ་མིན་གསང་བ་པ། ། ཁྱེད་ཀྱིས་བརྙས་པར་མི་བྱ་ཞིང་། །ཕྱག་རྒྱ་བཞོན་
པ་མཚོན་ཆ་དང་། །མཚན་མ་འགོམ་པར་མི་བྱའོ། །འདི་དག་དམ་ཚིག་ཡིན་
པར་བཤད། །ཅེས་གསུངས་པས། སྲོག་གཅོད་ནས་ཆང་སྤོང་བའི་བར་ལྔ་དང་།
བྱ་བ་མ་ཡིན་པ་མི་བྱ་བ་དང་། དམ་པ་མི་བསྟེན་པ་དང་། རྣལ་འབྱོར་པ་མི་མཆོད་

དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་343
པ་དང༌། དགེ་བའི་ལས་ལམ་བཅུ་མི་བྱེད་པ་དང་། ལྷ་སོགས་བརྙས་པ་དང༌།
ཕྱག་རྒྱ་དང་བཞོན་པ་ལ་འགོམ་པར་མི་བྱ་བ་སྟེ། དེ་དག་ལས་འགལ་ན་ཡན་ལག་
གི་ལྟུང་བར་འགྱུར་བས་རྩ་བའི་ལྟུང་བ་དང་རྗེས་སུ་མཐུན་པ་ཞེས་བྱའོ། །གཞན་
ཡང་། རྣལ་འབྱོར་གྱི་རྒྱུད་སྡེ་སྟོང་ཕྲག་དྲུག་ཏུ་དགག་སྒྲུབ་རྩ་བ་དང་ཡན་ལག་གི་
དམ་ཚིག་དང་ལྟུང་བ་མ་ཕྱེ་བར་ཅི་རིགས་པར་གསུངས་པ་དེ་དེ་དག་དང་རྗེས་སུ་མཐུན་
པར་སྦྱར་ཏེ་ཤེས་པས་བསྲུང་བར་བྱའོ། ། འདིར་གསུམ་པ་ཉམས་སུ་བླང་བྱའི་དམ་ཚིག་
སྐོར་གྱི་བཤད་པ་ཆད་པར་སྣང་བས། ས་བཅད་དེ་ལྟར་ཀུན་མཁྱེན་པདྨ་དཀར་པོའི་གསུང་སྔགས་སྡོམ་
རྒྱས་འགྲེལ་དུ་གསལ་བས་གཟིགས་པར་ཞུའོ། །མཆན་ཡིན་ཞུ།
བཞི་པ་རྣལ་འབྱོར་བླ་ན་མེད་པའི་རྒྱུད་ཀྱི་དམ་ཚིག་གི་རྣམ་པར་གཞག་པ་ལ་
གཉིས། སྡོམ་པའི་ངོ་བོ
བོ་དང་། དམ་ཚིག་གོ། །དང་པོ་ནི། 
སངས་རྒྱས་ཐམས་
ཅད་ཀྱི་ཨེ་ཝཾ་ཟུང་འཇུག་གི་ཚོགས་པ་འབྲལ་མི་སྲིད་པ་གདོད་ནས་དག་པའི་རྒྱུད་
གསུམ་ནི་སྡོམ་པའི་ངོ་བོར་གྲུབ་སྟེ། བརྟག་གཉིས་ལས། རང་བཞིན་ལྷན་ཅིག་
སྐྱེས་ཞེས་བརྗོད། །རྣམ་པ་ཐམས་ཅད་སྡོམ་གཅིག་པ། །ཞེས་གསུངས་པ་འདི་ཉིད་
ཀྱིས་སྤང་བྱ་སྤོང་བྱའི་ཆ་ནས་སྡོམ་པ། བསིལ་བ་སྟེ་བདེ་བ་ཐོབ་པའི་ཆ་ནས་ཚུལ་
ཁྲིམས། དེའི་ངང་ཚུལ་ལས་འདའ་བར་བྱར་མེད་པའི་ཆ་ནས་དམ་ཚིག་ཅེས་བྱའོ།།
གཉིས་པ་ནི། རྡོ་རྗེ་སེམས་དཔའི་བརྟུལ་ཞུགས་ཉི་ཤུ་རྩ་ལྔ་བཤད་པ། ཐུན
མོང་གི་རིགས་ལྔའི་སྡོམ་པ་བཤད་པ། ཐུན་མོང་མ་ཡིན་པའི་རིགས་ལྔའི་སྡོམ་པ་
བཤད་པ། རྩ་བ་དང་ཡན་ལག་གི་དམ་ཚིག་རྣམས་བཤད་པ་སྟེ་བཞིའི་དང་པོ་ལ།
ལྔ་ཚན་ལྔའི་དང་པོ་སྤང་བར་བྱ་བ་ནི། ལས་དང་པོ་པའི་བྱིས་པ་སོ་སོའི་སྐྱེ་བོ་རྣམས་

344
 སྟག་ལུང་སྡོམ་གསུམ་རྒྱས་པ་
ཀྱིས་བསོད་ནམས་ཀྱི་ཚོགས་ཀྱི་སླད་དུ་དེ་ཁོ་ན་ཉིད་མཐོང་བའི་ཡེ་ཤེས་མ་ཐོབ་ཀྱི་
བར་དུ་བསྲུང་བར་བྱ་དགོས་པ་སྟེ། སྲོག་གཅོད་པ་དང་། བརྫུན་དུ་སྨྲ་བ་དང་།
གཞན་ནོར་འཕྲོག་པ་དང་། གཞན་གྱིས་བདག་ཏུ་བཟུང་བའི་བུད་མེད་ལ་ལོངས་
སྤྱོད་པ་དང་། ཆང་གི་ལྟུང་བ་ལ་བག་མེད་པས་སྤྱད་པས་མྱོས་པར་འགྱུར་བ་སྟེ་
ལྔའོ། །རིག་མ་དང་མྱོས་འགྱུར་བསྟེན་བྱའི་དམ་ཚིག་ཏུ་གསུངས་པ་ནི་འདིར་མི་
གཟུང་ངོ༌། །གཉིས་པ་མི་བྱ་བ་ལྔ་ནི། ཆོ་ལོ་དང་མིག་མང་ལ་སོགས་པ་རྩེ་བས་
དུས་འདའ་བ་དང་། ཆེད་དུ་སྲོག་བཅད་པ་ལས་བྱུང་བའི་ཤ་སོགས་ཁ་ན་མ་ཐོ་བའི་
ཟས་བཟའ་བ་དང་། སྐྱེས་པ་བུད་མེད་རྒྱལ་པོ་རྐུན་པོ་དམག་ལ་སོགས་པའི་ངག་
འཕྱལ་བ་དང་། མཐོ་རིས་ཀྱི་དོན་དུ་སེམས་ཅན་ལ་འཚེ་བས་མཆོད་སྦྱིན་སོགས་
བྱེད་པ་མུ་སྟེགས་འབྱུང་པོའི་ཆོས་ལུགས་ལ་སློབ་པ་དང་། རང་གིས་བསད་པ་ལས་
གཞན་པའི་ཤ་མི་ཟ་བ་དང་། གོས་དཀར་པོ་གྱོན་ཞིང་བྱ་གག་གི་སྒོ་ངའི་ཁུ་བ་བཏུང་
བ་དང་། ལྷ་མ་ཡིན་ལ་སྐྱབས་འཆའ་བ་སོགས་ཀླ་ཀློའི་ལུགས་ལ་གཞོལ་བ་སྟེ་
ལྔའོ། །གསུམ་པ་མི་གསོད་པ་ལྔ་ནི། བ་ལང་ལ་སོགས་པའི་དུད་འགྲོ་དང་། ནར་
མ་སོན་པའི་བྱིས་པ་དང་། རྟེན་དམན་པ་བུད་མེད་དང་། སྐྱེས་པ་སྟེ་རྣམ་པ་བཞི་
གསོད་པ་དང་། སྐུ་གསུང་ཐུགས་ཀྱི་རྟེན་གཞིག་པ་ལའང་གསོད་པའི་སྒྲས་བསྟན་
པ་སྟེ་ལྔའོ། །བཞི་པ་མི་འཁུ་བ་ལྔ་ནི། ཕན་བཏགས་པའི་གྲོགས་པོ་དང་། བཀུར་
བར་འོས་པའི་རྗེ་བོ་དང་། ཚོགས་ཀྱི་མཆོག་དགེ་འདུན་དང་། སྲིད་ཞིའི་དགྲ་ལས་
རྒྱལ་བའི་རྒྱལ་བ་དང་། ཡིད་རྟོན་པར་འོས་པའི་གནས་བླ་མ་སྟེ་ལྔ་ལ་གནོད་འཚེའི་
རྒྱུ་དང་ཀུན་སློང་དུ་གྱུར་པའི་བསམ་པ་ངན་པའོ། །ལྔ་པ་མི་ཞེན་པ་ལྔ་ནི། དབང་པོ་

དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་345
ལྔའི་སྒོ་ནས་གཟུགས་སྒྲ་དྲི་རོ་རེག་བྱ་ལྔ་ལ་ཆགས་པར་མི་བྱའོ། །དེ་ལྟའི་བརྟུལ་
ཞུགས་རྣམས་རིགས་ལྔའི་སྡོམ་གཟུང་གི་ནང་དུ་འདུས་མོད་ཀྱང་གཞན་མུ་སྟེགས་
བྱེད་དང་ཀླ་ཀློའི་བརྟུལ་ཞུགས་ལ་ཞེན་པ་རྣམས་བཟློག་པ་དང་། དེ་དག་ལས་ཁྱད་
པར་འབྱེད་ཆོས་གསལ་བར་བསྟན་པའི་ཆེད་དུ་ལོགས་སུ་སྨོས་པ་སྟེ། དཔལ་ལྡན་
རྒྱུད་ལས། འཚེ་དང་མི་བདེན་གཞན་གྱི་བུད་མེད་སྤང་བྱ་གཞན་གྱི་ནོར་དང་ཆང་གི་
བཏུང་བ་དེ་བཞིན་ཉིད། །འཁོར་བར་
་རྡོ་རྗེའི་ཞགས་པ་དག་སྟེ་རང་གི་དགེ་བ་
འཇོམས་བྱེད་སྡིག་པ་ལྔ་པོ་འདི་རྣམས་སོ། །གང་ཞིག་གང་གི་དུས་སུ་བྱུང་བ་ལྷ་
དང་མི་ཡི་བླ་མ་དེ་ཡི་མཚན་གྱིས་རབ་སྦྱིན་བྱ། ། སྣ་ཚོགས་གཙོ་བོའི་བཀའ་ཡིས་
སྲིད་པའི་འཇིགས་པ་འཇོམས་པ་དག་སྟེ་ཁྱོད་ཀྱིས་ཀྱང་ནི་བསྐྱང་བར་བྱ། །ཆོ་ལོ་ཁ་
ན་མ་ཐོ་བཅས་པའི་ཚིག་ངན་ཀློག་དང་འབྱུང་པོ་ལྷ་མིན་དབང་པོའི་ཆོས། །བ་ལང་
བྱིས་པ་བུད་མེད་སྐྱེས་པ་རྣམས་དང་ལྷ་མིའི་བླ་མ་གསོད་པ་ལྔ་ནི་མི་བྱའོ། །གྲོགས་
པོ་རྗེ་བོ་རྣམས་དང་ལྷ་དང་མི་ཡི་བླ་མ་དགེ་འདུན་ཡིད་རྟོན་རྣམས་ལ་འཁུ་བ་སྤང་། །
དབང་པོ་རྣམས་ནི་ཀུན་ནས་ཆགས་པ་དག་སྟེ་དེ་ལྟར་སྲིད་པའི་བདག་པོའི་བརྟུལ་
ཞུགས་ཉི་ཤུ་ལྔ། །ཞེས་གསུངས་སོ། །
གཉིས་པ་ཐུན་མོང་བའི་རིགས་ལྔའི་སྡོམ་པ་བཤད་པ་ནི། འགའ་ཞིག་བྱ་
སྤྱོད་དུ་ཡང་རྒྱལ་བ་རིགས་ལྔ་གསུངས་པའི་ཕྱིར་རིགས་ལྔའི་སྡོམ་གཟུང་ནི་རྒྱུད་སྡེ་
བཞི་ཀའི་ཐུན་མོང་བར་ར་
བཞེད་ཅིང་། རྣལ་འབྱོར་རྒྱུད་དུ་རྩེ་མོའི་ལུང་དྲངས་ནས་
གོང་དུ་བཀོད་པ་ལྟར་གསལ་བར་བསྟན་ལ། འདིར་ནི་སྤྱིར་དེ་དག་དང་འདྲ་བ་ལ་
ཁྱད་པར་གྱི་ཆོས་ཅུང་ཟད་དང་བཅས་པ་སྟེ། སངས་རྒྱས་འཁོར་ལོའི་རིགས་ཀྱི་

346
 སྟག་ལུང་སྡོམ་གསུམ་རྒྱས་པ་
སྡོམ་པ་ནི། སྨོན་པ་དང་འཇུག་པའི་བྱང་ཆུབ་ཀྱི་མཆོག་ཏུ་སེམས་བསྐྱེད་ནས་ཉེས་
སྤྱོད་སྡོམ་པའི་ཚུལ་ཁྲིམས། དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་
བྱེད་ཀྱི་ཚུལ་ཁྲིམས་ཏེ་རྣམ་པ་གསུམ་འཛིན་པ་དང་། བླ་ན་མེད་པའི་དཀོན་མཆོག་
གསུམ་ལ་སྐྱབས་སུ་འགྲོ་བ་རྣམས་ཡིན་ནོ། །མི་བསྐྱོད་པ་རྡོ་རྗེའི་རིགས་ཀྱི་སྡོམ་པ་
ནི། མཚོན་བྱེད་རྟགས་ཀྱི་རྡོ་རྗེ་དྲིལ་བུ་དང་། ཕྱག་རྒྱ་རྣམས་མི་འབྲལ་བར་འཛིན་
པ་དང་། རྡོ་རྡོ་རྗེ་སློབ་དཔོན་སངས་རྒྱས་ཐམས་ཅད་དང་མཉམ་པར་ལྟ་བས་གུས་པས་
བསྟན་པ་ཡིན་ལ། རྡོ་རྡོ་རྗེ་དྲིལ་བུ་ཕྱག་རྒྱ་གསུམ་གྱི་མཚོན་བྱ་ནི་དེ་ཁོ་ན་ཉིད་གསུམ་
ཞེས་ཐོག་མ་དང་ཐ་མ་མེད་པའི་བྱང་ཆུབ་ཀྱི་སེམས་དཔལ་མཆོག་དང་པོའི་སང
རྒྱས་ཐུགས་ཀྱི་དེ་ཁོ་ན་ཉིད་དང་། དབྱིངས་རང་བཞིན་གྱིས་རྣམ་པར་དག་པའི་
བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་མ་གསུང་གི་དེ་ཁོ་ན་ཉིད་དང་། དེ་
དག་ཟུང་འཇུག་དབྱེར་མི་ཕྱེད་པའི་ལྷ་སྐུ་ཕྱག་རྒྱ་ཆེན་པོའི་སྐུའི་དེ་ཁོ་ན་ཉིད་གསུམ་
འཛིན་པ་ཡིན་ཏེ། ཕྱི་མ་འདི་ལ་ཐུན་མོང་བ་ནི་ཕྱག་རྒྱ་བཞིའི་སྒོ་ནས་རྒྱས་འདེབས་པ་
རྣམས་དང་། ཐུན་མོང་མ་ཡིན་པ་ནི་ཁ་ཤཱི་ཅང་ཏེའུ་རྣལ་འབྱོར་ལྷུང་བཟེད་རུས་པའི་
རྒྱན་དྲུག་ལ་སོགས་པས་མཚོན་པ། ལས་ཆོས་དམ་ཚིག་ཕྱག་རྒྱ་ཆེན་མོ་བཞི་བསྟན་
པ་ཡིན་ནོ། །རིན་འབྱུང་རིན་པོ་ཆེའི་རིགས་ཀྱི་དམ་ཚིག་ནི། ཉིན་རེ་བཞིན་དུས་དྲུག་
ཏུ་ཟང་ཟིང་དང་། མི་འཇིགས་པ་དང་། ཆོས་དང་། བྱམས་པའི་སྦྱིན་པ་རྣམ་པ་
བཞི་སྦྱིན་པར་བྱེད་པ་ཡིན་ནོ། །པདྨའི་རིགས་ཀྱི་དམ་ཚིག་ནི། འགའ་ཞིག་ཕྱི་ཉན་
རང་གི་ཐེག་པ། ནང་བྱང་ཆུབ་སེམས་དཔའི་ཐེག་པ། གསང་བ་རིག་པ་འཛིན་པ་
གསུམ་གྱི་དམ་ཆོས་འཛིན་པ་ལ་འཆད་པ་ནི་ནོར་བ་སྟེ། ཕྱིའི་ཆོས་བྱ་སྤྱོད། གསང་

དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་347
བའི་ཆོས་རྣལ་འབྱོར་གྱི་རྒྱུད། རྣལ་འབྱོར་བླ་ན་མེད་པའི་ཕ་མ་གཉིས་ཏེ་གསུམ་
དང་། ཉན་རང་གཉིས་ཕ་རོལ་ཏུ་ཕྱིན་པ་སྟེ་ཐེག་པ་གསུམ་གྱི་ཆོས་འཛིན་པ་ཡིན་
ནོ། །དོན་གྲུབ་རལ་གྲིའི་རིགས་ཀྱི་དམ་ཚིག་ནི། བླ་མ་དང་སངས་རྒྱས་དང་བྱང་
ཆུབ་སེམས་དཔའ་རྣམས་དང་། མཆོད་པར་འོས་པ་གཞན་ཡང་གསང་བའི་ཡོ་བྱད་
ཐམས་ཅད་ཀྱིས་མཆོད་པར་བྱེད་པ་དང་། ཐུན་མོང་མ་ཡིན་པའི་སྡོམ་པ་ཐམས་ཅད་
གཅེས་སྤྲས་སུ་འཛིན་པ་དང་། གཞན་ཡང་གང་ལ་གང་འཚམས་པའི་ལས་རབ་
འབྱམས་བསྒྲུབ་པ་རྣམས་སོ། །རིགས་ལྔའི་དམ་ཚིག་དེའི་ཐོག་མཐའི་སེམས་
བ
བསྐྱེད་པ་རྣམས་བསྡུས་ནས་རྡོ་རྗེ་སེམས་དཔའི་རིགས་ཀྱི་དམ་ཚིག་ནི། སྟོང་ཉིད་
སྙིང་རྗེ་དབྱེར་མེད་པའི་བྱང་ཆུབ་ཀྱི་སེམས་འཛིན་པ་ཡིན་ལ། འདིའི་བསྟན་བྱའི་
གཙོ་བོ་ནི་རྫོགས་རིམ་ཕྱག་རྒྱ་ཆེན་པོ་བྱང་ཆུབ་ཀྱི་སེམས་བཅོམ་ལྡན་འདས་ཀྱི་གོ་
འཕང་ཡིན་ལ། དེའི་སྒྲུབ་པ་དང་རྗེས་སུ་མཐུན་པའི་ལམ་ལ་སློབ་དགོས་ཤིང་། དེ་དེ་
ལ་ཡང་དམིགས་པ་མེད་པའི་སྙིང་རྗེ་མི་འགྱུར་བའི་བདེ་བ་སྒྲུབ་པར་དམིགས་བཅས་
རྣམ་པ་ཐམས་ཅད་པའི་སྟོང་པ་ཉིད་ལ་རག་ལས་པས། རླུང་སེམས་དབུ་མར་
ཞུགས་པའི་ལམ་སྒོམ་པ་ཡིན་ནོ། །དེ་ལྟར་ཡང་། བསྡུས་རྒྱུད་ལས། འདོད་པའི་
རྡོ་རྗེ་ལ་ནི་རྡོ་རྗེ་དྲིལ་བུ་ཕྱག་རྒྱ་བླ་མ་དག་ཀྱང་སྤྱི་བོར་གཟུང་བར་བགྱི། །རིན་ཆེན་ལ་
ནི་
སྦྱསྦྱིན་པ་སྦྱིན་བགྱི་འཁོར་ལོ་འདི་ལ་རྒྱལ་བ་མཆོག་གི་དམ་ཚིག་བསྐྱང་བར་བགྱི། །
རལ་གྲི་ལ་ནི་མཆོད་པར་བགྱི་སྟེ་གསལ་བར་ཆུ་སྐྱེས་རིགས་ལ་སྡོམ་པ་རྣམས་ནི་
བསྐྱང་བར་བགྱི། །སེམས་ཅན་རྣམས་ནི་ཐར་པའི་སླད་དུ་རྒྱལ་བ་སྐྱེད་མཛད་རིགས་
ལ་བྱང་ཆུབ་བདག་གིས་བསྐྱེད་པར་བགྱི། །ཞེས་གསུངས་སོ། །

348 སྟག་ལུང་སྡོམ་གསུམ་རྒྱས་པ་
གསུམ་པ་ཐུན་མོང་མ་ཡིན་པའི་རིགས་ལྔའི་སྡོམ་པ་བཤད་པ་ནི། རྡོ་རྡོ་རྗེའི་Ger
རིགས་ལ་ཕྱི་རོལ་དུ། །དཀོན་མཆོག་སློབ་དཔོན་སྐུ་དགྲ་དང་། །དམ་ཉམས་ལོག་
ལྟ་འཁུ་བ་དང་། །འདུ་བར་འོས་མིན་ཡོངས་ལ་གནོད། །ངན་སོང་གསུམ་དང་བཅུ་
པོ་ནི། །རྣལ་འབྱོར་ཀུན་གྱིས་དང་དུ་བླང་། །ཞེས་པའི་ཞིང་བཅུ་ལས་གང་ཡང་རུང་
བ་མངོན་དུ་སྤྱོད་པའི་ཕྲིན་ལས་ཀྱིས་ཚར་གཅོད་པ་དང་། ནང་དུ་སྲོག་ནི་རང་གི་
ལུས་ཀྱི་རླུང་ཡིན་པས་དེ་འགོག་པ་དང་། དེ་ལ་བརྟེན་པའི་རྣམ་པར་རྟོག་པའི་རྒྱུན་
གཅོད་པའོ། །རིན་པོ་ཆེའི་རིགས་ལ་ཕྱི་རོལ་དུ་གཞན་ནོར་རང་དོན་མ་ཡིན་པར་
གཞན་ལ་ཕན་པའི་ཕྱིར་འཕྲོག་པ་དང་། ལྷ་དང་མི་དང་གནོད་སྦྱིན་མོ་ལ་སོགས་
པ་ཐབས་ཀྱིས་བཀུག་པ་དང་། ནང་དུ་གཞན་རྡོ་རྗེ་སེམས་དཔའི་ནོར་འགྱུར་མེད་ཀྱི་
བབདེ་བ་མ་བྱིན་པར་ལེན་པ་དང་། ཐེག་པ་ཆེན་པོ་ལམ་གྱི་ཡེ་ཤེས་གཞན་གྱིས་མངོན་
སུམ་དུ་བསྟན་པར་མི་ནུས་ས་པས་རང་རིག་ཡེ་ཤེས་ཀྱིས་མངོན་དུ་བྱེད་པའོ། །པདྨའི་
རིགས་ལ་ཕྱི་རོལ་དུ་ལྷ་དང་མཁའ་འགྲོས་གནང་བ་དང་། རང་གིས་གནས་སྐབས་
རིག་པའི་ལྷ་སྔགས་ཏིང་འཛིན་གསུམ་དང་ལྡན་པ་དང་། གསང་ཞིང་དམན་པས་མ་
གོས་པ་དང་། དྭངས་མ་འཛག་མེད་དུ་འཆིང་བར་ནུས་པའི་རྣལ་འབྱོར་པས་ལས་
རྒྱའམ། ཡེ་ཤེས་ཀྱི་ཕྱག་རྒྱ་ཡིད་ཀྱི་རིག་མ་བསྟེན་པ་དང་། ནང་དུ་གཏུམ་མོ་སྦྱར་
བ་དམ་ཚིག་གི་ཕྱག་རྒྱ་དང་། རྣམ་ཀུན་མཆོག་ལྡན་གྱི་སྟོང་ཉིད་ཕྱག་རྒྱ་ཆེན་མོ་
བསྟེན་པའོ། །ལས་ཀྱི་རིགས་ལ་ཕྱི་རོལ་དུ་སེམས་ཅན་ལ་ཕན་པའི་ཐབས་སུ་འགྱུར་
བ་དང་། དྲང་དོན་གྱི་ཆོས་བསྟན་པ་སོགས་དང་། ནང་དུ་སྙིང་གའི་གཞོམ་མེད་ཨ་
ཡིག་གི་སྒྲ་བརྗོད་མེད་ཀྱི་དོན་མངོན་དུ་གྱུར་པས་ས་བརྗོད་པ་ཐམས་ཅད་ལ་དབང་ཐོབ་

349
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
པར་བྱེད་པའོ། །འཁོར་ལོའི་རིགས་ལ་ཕྱི་རོལ་དུ་ཤ་ལྔ་དང་བདུད་རྩི་ལྔ་ལ་སོགས་
པས་ལུས་ཀྱི་དོན་བསྒྲུབ་པ་དང་། རིགས་ཀྱི་ང་རྒྱལ་གཞོམ་པ་དང་། རང་བཞིན
གྱིས་གྲུབ་པའི་སྨན་དུ་འགྱུར་བ་དང་། གཙང་བ་དང་མི་གཙང་བ་རོ་མཉམ་པའི་ཆེད་
དུ་བསྟེན་པ་དང་། ནང་དུ་ཤ་ལྔ་ནི་དབང་པོ་ལྔ་དང་། བདུད་རྩི་ལྔ་ནི་ཕུང་པོ་ལྔ་ཡིན་
དུ་
པས། དེ་དག་གཟུང་འཛིན་སྤྲོས་པ་མེད་པར་སྡུད་པ་ནི་ཟོས་པའི་དོན་ནོ། །འདི་
དག་ཀྱང་དཔལ་ལྡན་བསྡུས་རྒྱུད་ལས། ངེས་པར་རྡོ་རྗེའི་རིགས་དག་ལ་ནི་སྲོག་
གཅོད་བྱ་སྟེ་རལ་གྲི་ལ་ཡང་བདེན་པ་མེད་པའི་ཚིག །རིན་ཆེན་ལ་ནི་གཞན་ནོར་
འཕྲོག་བྱ་མཆོག་གི་པདྨའི་རིགས་ཉིད་ལ་ཡང་གཞན་གྱི་བུད་མེད་འཕྲོག །ཆང་དང་
སྒྲོན་མ་སངས་རྒྱས་རྣམས་དང་བཟང་པོའི་ཡུལ་རྣམས་མཐའ་དག་འཁོར་ལོ་ལ་ནི་
བསྟེན་པར་བྱ། །གཡུང་མོ་ལ་སོགས་མཐའ་དག་བུད་མེད་རྣམས་ནི་གྲི་གུག་ལ་
ཡང་མཁའ་ཡི་པདྨར་སྨད་མི་བྱ། །སེམས་ཅན་དོན་གྱི་སླད་དུ་ནོར་དང་བཅས་པའི་
ལུས་འདི་སྦྱིན་པར་བྱ་སྟེ་ཁྱོད་ཀྱིས་བསྲུང་མི་བྱ། རིགས་ཀྱི་བུ་ཀྱེ་སངས་རྒྱས་ཉིད་དུ་
འགྱུར་བ་གཞན་དུ་མཐའ་ཡས་བསྐལ་པས་མིན་པར་རྒྱལ་བས་གསུངས། །ཞེས་
དང་། ཀྱེ་རྡོ་རྗེ་ལས། རྡོ་རྗེ་སྙིང་པོས་གསོལ་པ། སྡོམ་པ་ཞེས་བྱ་གང་གི་དང་། །
དམ་ཚིག་གང་གིས་གནས་པར་བགྱི། །བཅོམ་ལྡན་འདས་ཀྱིས་བཀའ་སྩལ་པ། །
ཁྱོད་ཀྱིས་སྲོག་ཆགས་བསད་པ་དང་། །ཞེས་སོགས་གསུངས་སོ། །
བཞི་པ་རྩ་བ་དང་ཡན་ལག་གི་དམ་ཚིག་རྣམས་བཤད་པ་ལ། རྩ་བའི་ལྟུང་
བ་བཅུ་བཞི་བཤད་པ། ཡན་ལག་གི་ཉེས་པ་རྣམས་བཤད་པ། ཕམ་ལྟུང་སོགས་ཀྱི་
དབྱེ་བ་བཤད་པ་གསསུམ་གྱི་དང་པོ་ནི། བསྡུས་རྒྱུད་ལས། དཔལ་ལྡན་བླབླ་མའི་

350
 སྟག་ལུང་སྡོམ་གསུམ་རྒྱས་པ་
ཐུགས་དཀྲུགས་པ་ལས་བུ་རྣམས་ཀྱི་ནི་རྩ་བའི་ལྟུང་བ་རི་བོང་འཛིན་པར་འགྱུར། །
དེ་ཡི་བཀའ་ལས་འགོངས་པས་གཞན་དུ་འགྱུར་ཏེ་ངེས་པར་དེ་བཞིན་སྤུན་ལ་ཁྲོས་པ་
གསུམ་པ་འོ། །བྱམས་པ་བཏང་བས་བཞི་པར་འགྱུར་ཏེ་བྱང་ཆུབ་སེམས་ནི་རབ་ཏུ་
ཉམས་པ་ལས་ཀྱང་མདའ་རུ་གྱུར། །དྲུག་པ་གྲུབ་པའི་མཐའ་ལ་སྨོད་པའོ་རི་བོ་དག་
ཀྱང་མ་སྨིན་མི་ལ་གསང་བ་སྦྱིན་པ་སོགས། །ཕུང་པོ་ཉོན་མོངས་པ་ལས་ཀླུ་རུ་
འགྱུར་ཏེ་སླར་ཡང་དགུ་པ་དག་པའི་ཆོས་ལ་མ་དད་གང་། ། སྒྱུ་ཡི་བྱམས་པ་དང་ནི
མིང་སོགས་བྲལ་བ་བདེ་བ་སྟེར་ལ་རྟོག་པ་ཕྱོགས་དང་དྲག་པོ་འོ། །དག་པའི་
སེམས་ཅན་དག་ལ་སྐྱོན་བརྗོད་པ་ལས་ཉི་མའོ་དམ་ཚིག་ཐོབ་པ་གཏོང་བ་ལས་ཀྱང་
གཞན། །བུད་མེད་ཐམས་ཅད་ལ་སྨོད་ངེས་པར་མ་ནུར་འགྱུར་ཏེ་རྡོ་རྗེ་ཐེག་པར་
གནས་པ་རྣམས་ལ་འོ། །ཞེས་དང་། མཁས་ལ་དངོས་གྲུབ་ཀྱིས་བརྒྱན་པའི་སློབ་
དཔོན་ཆེན་པོ་རྟ་དབྱངས་ཀྱི་གཞུང་ལས། གང་ཕྱིར་རྡོ་རྗེ་འཛིན་པ་ཡིས། །དངོས་
གྲུབ་སློབ་དཔོན་རྗེས་འབྲང་གསུང་། །དེ་བས་དེ་ལ་བརྙས་པ་ནི། །རྩ་བའི་ལྟུང་བ་
དང་པོར་བཤད། །བདེ་གཤེགས་བཀའ་ལས་འདས་པ་ནི། ། ལྟུང་བ་གཉིས་པ་ཡིན་
པར་བཤད། །རྡོ་རྗེ་སྤུན་ལ་ཁྲོས་པ་ནི། །ཉེས་པར་བརྗོད་པ་གསུམ་པ་ཡིན། །
སེམས་ཅན་རྣམས་ལ་བྱམས་པ་སྤོང་། །བཞི་པ་ཡིན་པར་རྒྱལ་བས་གསུངས། །
ཆོས་ཀྱི་རྩ་བ་བྱང་ང་ཆུབ་སེམས། །དེ་སྤོང་བ་ནི་ལྔ་པ་ཡིན། །རང་ངམ་གཞན་གྱི་གྲུབ་
པའི་མཐའ། །ཆོས་ལ་སྨོད་པ་དྲུག་པ་ཡིན། །ཡོངས་སུ་མ་སྨིན་སེམས་ཅན་ལ། །
གསང་བ་སྒྲོགས་པ་བདུན་པ་ཡིན། །ཕུང་པོ་སངས་རྒྱས་ལྔའི་བདག་ཉིད། །དེ་ལ་
བརྙས་བྱེད་བརྒྱད་པ་ཡིན། །རང་བཞིན་དག་པའི་ཆོས་རྣམས་ལ། །སོམ་ཉི་ཟ་བ་

351
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
དགུ་པ་ཡིན། །གདུག་ལ་རྟག་ཏུ་བྱམས་ལྡན་པ། །བྱེད་པ་དེ་ནི་བཅུ་པར་འདོད། །
མིང་སོགས་བྲལ་བའི་ཆོས་རྣམས་ལ། །དེར་རྟོག་པ་ནི་བཅུ་གཅིག་པ། །སེམས་
ཅན་དད་དང་ལྡན་པ་ལ། །སེམས་་སུན་འབྱིན་པ་བཅུ་གཉིས་པ། །དམ་ཚིག་རྫས་ནི་
ཇི་བཞིན་རྙེད། ། མི་བསྟེན་པ་ནི་བཅུ་གསུམ་པ། །ཤེས་རབ་རང་བཞིན་བུད་མེད་
ལ༑ །སྨོད་པར་བྱེད་པ་བཅུ་བཞི་པ། །སྔགས་པས་འདི་དག་སྤངས་ནས་ནི། །
དངོས་གྲུབ་ངེས་པར་ཐོབ་པར་འགྱུར། །ཞེས་གསུངས་པ་ལྟར་བླ་མ་བརྙས་པ།
བདེ་གཤེགས་བཀའ་འདས། སྤུན་ལ་ཁྲོས་པ། བྱམས་པ་སྤོང་བ། བྱང་སེམས་
འདོར་བ། གྲུབ་མཐར་སྨད་པ། མ་སྨིན་གསང་སྒྲོགས། ལུས་ལ་བརྙས་པ།
དག་ཆོས་སོམ་ཉི། གདུག་ལ་བྱམས་པ། མིང་བྲལ་སྒྲོ་འདོགས། དད་ལྡན་སུན་
དབྱུང་། དམ་རྫས་མི་བསྟེན། བུད་མེད་སྨོད་པ་སྟེ་བཅུ་བཞི་པོ་འདི་དག་འཆད་པ་
ལ༑ སྤྱི་དོན་དང་། སོ་སོའི་དོན་གཉིས་ལས།
དང་པོ་ནི། རྩ་ལྟུང་གི་ངོ་བོ་ནི་གསང་སྔགས་བླ་ན་མེད་པའི་རྒྱུད་ཀྱི་དམ་
ཚིག་དང་འགལ་བའི་ཉེས་པ་ཤིན་ཏུ་ལྕི་བ་གང་སྤྱད་ད་ན་རྡོ་རྗེ་དམྱལ་བར་ལྟུང་བར་བྱེད་
པའོ། །ངེས་ཚིག་ནི། འདི་ལས་ལྕི་བའི་སྔགས་ཀྱི་ལྟུང་བ་མེད་པའི་ཕྱིར་རྩ་བ་དང་།
མ་བཤགས་ན་རྡོ་རྗེ་དམྱལ་བར་ལྟུང་བས་ལྟུང་བའོ། །དེ་ལ་རྡོ་རྗེ་དམྱལ་བ་ནི། དུས་
འཁོར་ལས། ས་དཀྱིལ་གྱི་སྟོད་དུ་ཀླུ་རྣམས་གནས་ཤིང་། སྨད་དུ་སའི་དམྱལ་བ་
གནས་ལ། དེ་ནས་འོག་ཏུ་ཆུ་དང་མེ་དང་རླུང་གི་དཀྱིལ་འཁོར་གསུམ་ལ་རང་རང་
གི་དམྱལ་བ་གཉིས་རེ་ཡོད་ཅིང་། རྡོ་རྗེའི་གཞི་ལ་རྡོ་རྗེ་ཁབ་རྩེའི་དམྱལ་བ་གནས་ལ་
དེ་ནི་གནས་སའི་གཞི་དང་། རྡོ་རྗེའི་ཁབ་རྩེ་ཕྲ་མོའི་ཚོགས་ཀྱིས་ལུས་རྡུལ་དུ་རློག་

352
 སྟག་ལུང་སྡོམ་གསུམ་རྒྱས་པ་
པར་བྱེད་པའི་སྡུག་བསྔལ་ཅན་ཡིན་པས་རྡོར་དམྱལ་དུ་བརྗོད་ལ། འཇིག་རྟེན་
ཆགས་པ་ནས་ནམ་ཞིག་པར་མ་གྱུར་གྱི་བར་དུ་གནས་པས་འཇིག་རྟེན་གྱི་ཁམས་ཉེ་
བར་སྡུད་པའི་ཚེ་ཚད་དུ་བཤད་ལ། འགའ་ཞིག་རྡོ་རྗེའི་རི་རབ་ལ་ལོ་བརྒྱ་བརྒྱ་ན་ཀ་
ཤི་ཀའི་རས་ཀྱིས་ལན་རེ་ཕྱིས་པས་ལྷག་མེད་དུ་ཟད་པ་ནི་ཞག་དང་། དེར་ཟླ་བ་དང་
ལོར་བརྩིས་པའི་ལོ་འབུམ་མམ། སྟོང་ངམ། བརྒྱ་ནི་ཚེ་ཚད་ཆུང་འབྲིང་ཆེན་པོ་
ཞེས་འཆད་དོ། །འདི་ལ་འབྲི་ཁུང་པས། མདོ་སྔགས་སོ་སོ་ནས་བསྟན་པའི་རྡོར་རྫ་
དམྱལ་དང་མནར་མེད་གཅིག་གོ་ཞེས་གསུངས་མོད། འདི་དང་འགལ་བ་མ་ཡིན་
ཏེ། ཁམས་གསུམ་སེམས་དང་སེམས་བྱུང་ནི། །ཡང་དག་མ་ཡིན་ཀུན་རྟོག་གོ། །
ཞེས་མནར་མེད་དང་རྡོ་རྗེའི་དམྱལ་བ་ལྟ་ཞོག །ཁམས་གསུམ་ཐམས་ཅད་ཀྱང་
ཡང་དག་མ་ཡིན་པའི་ཀུན་རྟོག་གཅིག་གི་ངོ་བར་བོར་བཤད་པས་སོ། །དབྱེ་ན། རྩ་བའི་
ལྟུང་བ་ནི་བཅུ་བཞི་སྟེ། 
གཙོ་ཆེ་ བའི་དབང་དུ་བྱས་ན། བཅུ་གསུམ་པ་དང་ལྔ་པ་རྒྱུ་
འབྲས་སུ་བྱས་ནས་གསང་དབང་དང་འགལ་བ་གཉིས། བཅུ་བཞི་པ་ནི་དབང་
གསུམ་པ་དང་འགལ་བ་གཅིག །དགུ་པ་དང་བཅུ་གཅིག་པ་ཡུལ་ཡུལ་ཅན་དུ་བྱས་
ནས་དབང་བཞི་པ་དང་འགལ་བའི་རྩ་ལྟུང་གཉིས་ཡིན་ལ། ལྷག་མ་དགུ་ནི་གཙོ་བོར་
བུམ་དབང་དང་འགལ་བའི་རྩ་ལྟུང་ཡིན་ཞིང་། འོན་ཀྱང་དབང་ཕྱི་མ་ཕྱི་མའི་ཚེ་སྔ་
མ་སྔ་མ་རྣམས་ཐུན་མོང་གི་རྩ་ལྟུང་དུ་འགྱུར་ཞིང་། རང་སྐབས་ཀྱི་དེ་ཉིད་སྔ་མ་དང་
ཐུན་མོང་མ་ཡིན་པའི་རྩ་ལྟུང་དུ་འགྱུར་རོ། །ཤིན་ཏུ་རྒྱས་པར་ཕྱེ་ན་རྩ་ལྟུང་བཅུ་བཞི་
པོ་འདི་ལས་རིག་པ་འཛིན་པའི་ཁྲིམས་ཉིས་བརྒྱ་ལྔ་བཅུ་རྩ་གཉིས་སུ་སྤྲོས་ཏེ། སློབ་
དཔོན་འཇམ་དཔལ་གྲགས་པས་མཛད་པའི་གསང་བ་སྤྱིའི་ཆོ་ག་སྙིང་པོ་རྒྱན་ཞེས་བྱ་

353
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
བར། ལུས་སེམས་སྦྱོར་བའི་བྱེ་བྲག་དང་། །དུས་དང་ཉེས་པ་ལན་གྲངས་དང་། །
ཞེས་པའི་རྣམ་གྲངས་དྲུག་པོ་རེ་རེ་ལ་ཆེ་འབྲིང་ཆུང་གསུམ་གྱིས་ཕྱེ་ནས་བཅུ་བཞི་སོ་
སོར་སྦྱར་བས་གྲངས་ཚང་ངོ༌། །ལྟུང་བའི་གོ་རིམ་ནི། རྡོ་རྡོ་རྗེ་སློབ་དཔོན་ནི་ལྷ་
སྔགས་ཏིང་ངེ་འཛིན་ཐམས་ཅད་ཀྱི་ངོ་བོ་ཡིན་པས། དེ་ལ་བརྙས་པ་ནི་ཉེས་པ་ཐམས་
ཅད་ཀྱི་ནང་ན་ཟླ་མེད་པའི་ཕྱིར་རྩ་ལྟུང་དང་པོར་བཞག་ལ། དེའི་འོག་ནས་བདེ་
གཤེགས་བཀའ་འདས་ཉེས་པ་ལྕི་བའི་ཕྱིར་གཉིས་པ་དང་། དེ་ནས་རྡོ་རྗེའི་སྤུན་ནི་
སྔགས་ཀྱི་དགེ་འདུན་ཡིན་པས་དེ་ལ་བརྙས་པས་སྔ་མ་གཉིས་ཀྱི་འོག་ནས་ལྕི་བའི་
ཕྱིར་གསུམ་པར་བཞག་པ་སོགས་ལྕི་ཡང་གི་གོ་རིམ་མོ། །ལྟུང་བ་ལྡང་ཚད་ནི།
ཉོན་མོངས་དྲག་པོས་ཀུན་ནས་བསླངས་པ་དང་། ཡུལ་དེ་ལ་དེར་ཤེས་པ་དང་ལྡན་
པས། བཅུ་བཞི་པ་ལྟ་བུ་ངག་ཏུ་ཐོན་དགོས་པ་ལ་ངག་ཏུ་ཐོན་པ་སོགས་སྒོ་གསུམ་
གང་གིས་ལྟུང་བ་རྫོགས་པའི་ལས་ལམ་དེར་ཐོན་པ་ན་རྩ་ལྟུང་དུ་གྲུབ་པ་ཡིན་ལ།
མདོར་ན་རྒྱུད་མི་བསྲུན་པས་ཉམས་མྱོང་གི་དྲོད་ཡལ་ཏེ་དངོས་གྲུབ་ལ་གེགས་སུ་
གྱུར་པ་ནི་རྩ་ལྟུང་དུ་གྱུར་པའི་དུས་སོ། །བསྲུང་ཚུལ་ནི། བླ་མ་སངས་རྒྱས་སུ་
ཤེས་ཏེ་རྟག་ཏུ་མོས་གུས་བསྐྱེད། ཐེག་གསུམ་གྱི་ཆོས་ཐམས་ཅད་སངས་རྒྱས་ཀྱི་
བཀའ་ཐབས་ཀྱི་སྐོར་ཤེས། སེམས་ཅན་སྤྱི་དང་ཁྱད་པར་རྡོ་རྗེའི་སྤུན་རྣམས་དཀྱིལ་
འཁོར་པར་བལྟ། སྒྲུབ་པོའི་ཕ་མར་ཤེས་པས་བྱམས་སྙིང་རྗེ་བྱང་ཆུབ་ཀྱི་སེམས་
བསྒོམ། གསང་སྔགས་ཀྱི་ཐུན་མོང་མ་ཡིན་པའི་རྟེན་དང་བརྟེན་པའི་བྱང་ཆུབ་ཀྱི་
སེམས་བཟུང་། མུ་སྟེགས་ཀྱི་གྲུབ་མཐའཐའ་ཐམས་ཅད་ཀྱང་སངས་རྒྱས་ཀྱི་བསྟན་པ་
ལ་དངོས་སུ་འཇུག་མི་ནུས་པ་རྣམས་བཀྲི་བའི་ཕྱིར་སྟོན་པ་ཉིད་ཀྱི་ཐབས་ཀྱི་མཛད་

354
 སྟག་ལུང་སྡོམ་གསུམ་རྒྱས་པ་
པར་ཤེས། སྣོད་མ་ཡིན་པ་ལ་སྔགས་ཀྱི་གསང་བ་མི་བསྒྲག །ཕུང་པོ་ལྔ་རིགས་
ལྔར་གདོད་ནས་དག་པར་གོ། རང་བཞིན་གྱིས་དག་པའི་ཆོས་ལ་ཐ་ནའང་བསམ་མི་
ཁྱབ་དྲན་པས་འཇུག །གདུག་པ་ཅན་བསྟན་པ་ལ་འཚེ་བ་བཟློག་པར་འབད། ཆོས་
ཐམས་ཅད་ཀྱི་རང་བཞིན་གཟོད་ནས་ཞི་བ་སྤྲོས་པ་ལས་མི་གཡོ་ཞིང་སྤྲོས་པས་མ་
གོས་པའི་ཚུལ་བློ་ཡི་སྤྱོད་ཡུལ་མིན་པར་ཤེས་པས་གྲུབ་མཐའ་ལ་ཆེད་དུ་མི་འཛིན།
སེམས་
པ་ཅན་དད་ལྡན་སྐལ་པ་དང་འཚམས་པའི་ཆོས་ཀྱིས་བ
བསྡུ། ཕྱི་ནང་གི་དམ་
ཚིག་གི་རྫས་ཀུན་ལ་མི་སྨོད་ཅིང་ ཧ་ཅང་མ་ཞེན་པར་ སྤྱོད། བུད་མེད་ཐམས་ཅད་
ཕྱོ
ལྷན་ཅིག་སྐྱེས་མའི་ངོ་བོར་ཤེས་པས་མ་ཆགས་ཤིང་མོས་པ་རྣམས་ཀྱིས་རྩ་ལྟུང་རེ་
རེ་བཞིན་མི་འབྱུང་བར་འགྱུར་རོ། །
གཉིས་པ་སོ་སོའི་དོན་ལ་བཅུ་བཞི་ལས། དང་པོ་སློབ་ད་
དཔོན་ལ་བརྙས་པའི་
རྩ་ལྟུང་ནི། དྲི་མེད་འོད་དུ། དཔལ་ལྡན་བླ་མའི་ཐུགས་དཀྲུགས་པ་ལས་ཞེས་པ་ལ་
འདིར་བླ་མ་རྣམ་པ་གཉིས་ཏེ། བླ་མ་དམ་པ་དང་། བླ་མ་དམ་པ་མ་ཡིན་པའོ། །དེ
དག་གི་ཐུགས་དཀྲུགས་པ་ལ་ཡང་རྣམ་པ་གཉིས་ཏེ། གཞན་གྱི་དོན་དང་རང་གི་དོན་
ལས་སོ། །དེ་ལ་གཞན་གྱི་དོན་ལས་གང་གི་ཐུགས་འཁྲུགས་པ་དེ་ནི་དཔལ་ལྡན་བླ་
མའོ། །རང་གི་དོན་ལས་གང་གི་ཐུགས་འཁྲུགས་པ་དེ་ནི་བླ་མ་དམ་པ་མ་ཡིན་
པའོ། །འདིར་སློབ་མ་མི་དགེ་བ་བཅུ་ལ་ཞུགས་པས་དཔལ་ལྡན་བླ་མའི་ཐུགས་
དཀྲུགས་པར་འགྱུར་ཏེ། ཐུགས་དཀྲུགས་པ་དེ་ལས་རྩ་བའི་ལྟུང་བར་འགྱུར་རོ། །
རང་གི་དོན་ལ་ཞུགས་པའི་བླ་མ་ནི་མི་དགེ་བ་བཅུ་ལ་ཞུགས་པ་ལས་མ་ཡིན་ནོ་ཞེས་
པ་སྟེ་ངེས་པའོ། །ཞེས་གསུངས་ལ། དེའི་དོན་ཡུལ་བླ་མ་རང་བཞིན་གྱི་ཡོན་ཏན་

355
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
དང་། སྦྱངས་སྟོབས་ཀྱི་ཡོན་ཏན་དང་། སྒོམ་སྟོབས་ཀྱི་ཡོན་ཏན་ཏེ་གསུམ་ལྡན་
ནམ། ཡང་ན། བརྟན་ཞིང་དུལ་ལ་བློ་གྲོས་མཁས། །བཟོད་ལྡན་དྲང་ལ་གཡོ་སྒྱུ་
མེད། ། སྙིང་བརྩེར་ལྡན་ཞིང་་བསྟན་བཅོས་མཁས། །དེ་ཉིད་བཅུ་ནི་ཡོངས་སུ་
ཤེས། །དཀྱིལ་འཁོར་བྲི་བའི་ལས་ལ་མཁས། །དང་བའི་བདག་ཉིད་དབང་པོ་
ཐུལ། །ཞེས་པའི་ཆོས་བཅུ་གཅིག་དང་ལྡན་པ། སྤྱིར་ར་ནི་དབང་བསྐུར། རྒྱུད་ད་
བཤད། མན་ངག་སྦྱིན་པའི་གསུམ་ལྡན་གྱི་བླ་མ་དང་། དེ་ལས་གཉིས་སམ་གཅིག་
བཀའ་དྲིན་དུ་ཐོབ་པ་གཉིས་ལྡན་དང་གཅིག་ལྡན་ཞེས་འབོད་ལ། ཁྱད་པར་བཀའ་
བརྒྱུད་རིན་པོ་ཆེ་ནི་ཕྱག་རྒྱ་ཆེན་པོའི་ཡེ་ཤེས་སྦྱིན་པར་མཛད་པ་པོ་དེ་ཉིད་དོན་དམ་
འབྲས་བུའི་དབང་བསྐུར་བ་པོ་དང་། བརྗོད་བྱ་དོན་གྱི་རྒྱུད་འཆད་པ་པོ་དང་། མན་
ངག་ཐམས་ཅད་ཀྱི་དགོས་པ་སྒྲུབ་པ་པོ་ཡིན་པས་གསུམ་ག་འདུ་བར་བཞེད་ལ་དེ་ལྟ་
བུ་ནི་བླ་མ་དམ་པའོ། ། སྙིང་རྗེ་མེད་པས་སེམས་ཅན་འདོར་ཞིང་རྒྱུད་ཁོང་ཁྲོ་བས་
འཁོན་རིང་དུ་འཛིན་པ་དང་། རིགས་རྫས་ཐོས་སོགས་ཀྱིས་ཁེངས་ཤིང་། ལོངས་
སྤྱོད་དང་སེམས་ཅན་ལ་ཆགས་པ་བག་མི་བསྡམ་པར་སྨད་པའི་ལས་ལ་འཇུག་
པ༈ བདག་ཉིད་བསྟོད་ཅིང་དམ་པ་གཞན་ཐོས་པར་མི་བཟོད་པ་ནི་དམ་པ་མ་ཡིན་
པའོ། །ཐུགས་འཁྲུགས་པ་ཡང་བླ་མ་རང་གི་ཚེ་འདིའི་བྱ་བ་མ་གྲུབ་པའམ། རྙེད་
པ་དང་བཀུར་སྟི་ཆུང་བའམ། ཟས་དང་ནོར་དང་བུད་མེད་ལ་སོགས་པའི་རྒྱུའམ།
གཞན་གྱིས་ཕྲ་མ་བགྱིས་པའི་མཐུས་འཁྲུགས་པ་ནི་དམ་པ་མ་ཡིན་པ་སྟེ། རང་དོན་
ལས་འཁྲུགས་པས་སོ། །སློབ་མ་མི་དགེ་བ་ལ་ཞུགས་ཤིང་སྒོ་གསུམ་ཆོས་བཞིན་དུ་
མི
མི་སྤྱོད་པས་ཐུགས་སུན་ཕྱུང་སྟེ་འཁྲུགས་པར་གྱུར་པ་ནི། བླ་མ་དམ་པ་སྟེ་གཞན་

356
 སྟག་ལུང་སྡོམ་གསུམ་རྒྱས་པ་
དོན་ལས་འཁྲུགས་པས་སོ། །བླ་མ་དམ་པ་དེ་ནི་ཉོན་མོངས་པ་བཅོམ་ཞིང་སེམས་
ཅན་ཐུགས་རྗེས་སྐྱོབ་པར་མཛད་པའི་ཕྱིར། ཞེ་སྡང་དང་། ཁོང་ཁྲོས་འཁྲུགས་པ་
དང་། སེམས་ཅན་བློས་འདོར་བ་ནི་མི་སྲིད་དེ། དེ་ལྟར་ཡུལ་ངོས་བཟུང་ནས་ལྟུང་
བར་འགྱུར་ཚུལ་ནི། བླ་མ་ལྔ་བཅུ་པར། དེ་འདྲའི་མགོན་ལ་བསམ་བཞིན་དུ། །
སློབ་མར་གྱུར་པས་བརྙས་ན་ནི། །སངས་རྒྱས་ཐམས་ཅད་བརྙས་པས་ན། །དེ་ནི་
སྡུག་བསྔལ་རྟག་ཏུ་ཐོབ། །ཅེས་དང་། མནར་མེད་ལ་སོགས་འཇིགས་རུང་བ། །
དམྱལ་བ་བསྟན་པ་གང་ཡིན་པ། །སློབ་དཔོན་ལ་ནི་སྨོད་པ་རྣམས། །དེར་ནི་གནས་
པར་ཡང་དག་བཤད། །ཅེས་གསུངས་པ་ལྟར། བླ་མ་དམ་པ་མཚན་ཉིད་དང་ལྡན་
ཞིང་རང་དོན་དུ་ཐུགས་མི་འཁྲུགས་པ་ཞིག་ལ། རང་གི་སྒོ་གསུམ་ཆོས་མིན་གྱི་
ཚུལ་ལ་ཞུགས་ཏེ་ཐུགས་འཁྲུགས་པར་བྱེད་པ་ཡིན་ལ། དེ་ལ་ཡང་འཚོ་བ་དང་ཕྲལ་
བ་ནི་ལྟུང་བའི་རིགས་མཐུན་བསྡུ་བའི་དབང་དུ་བྱས་པ་ཙམ་ལས་སྨོས་པར་བྱ་བ་ཡང་
མ་ཡིན་ཏེ། བླ་མ་དེ་ནི་སངས་རྒྱས་ཀྱི་ངོ་བོར་བལྟ་བའི་ཕྱིར་དང་། དཀྱིལ་འཁོར་དུ་
འཇུག་པ་དང་། དེ་ཁོ་ན་ཉིད་ཀྱི་བདུད་རྩིས་གསོ་བ་ཡིན་པའི་ཕྱིར་དང་། བྱ་བ་བྱས་
པས་བསྐལ་པར་གནས་ཤིང་ཆོས་ཀྱི་བདུད་རྩིས་དགེ་འདུན་སྡུད་པའི་ཕྱིར། དོན་
གྱིས་དེ་བཞིན་གཤེགས་པ་དང་། ཕ་མ་དགྲ་བཅོམ་བསད་པ་དང་། དགེ་འདུན་འདུ་
བའི་སྒོ་ཕྲོགས་པའི་མཚམས་མེད་ལྔ་ཀ་ཚང་བས། སྨོས་པར་དཀའ་བའི་ཉེས་པ་ཡིན་
ལ༑ འདིའི་རྣམ་པར་སྨིན་པ་ནི་སངས་རྒྱས་ལས་གཞན་སུས་ཤེས་ཏེ་བཤགས་པར་
ཡང་བྱར་མེད་དོ། རན་ལྟར་ནན། བཞིར་ཡན་ལགང་གི་རྩ་བའི་རླུམ་ཀ་
པར། བསམ་པའི་ཡན་ལག་ཀུན་དཀྲིས་ཆེན་པོས། སྦྱོར་བ་སྐུ་ལ་བརྡེག་པའམ།

357
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
རབ་ཏུ་སྨོད་པའམ། འཁོར་འབྱེད་པའམ། འཇོམས་པ་སོགགས་ལུས་ངང་ག་ཏུ་ཐོན་པ་
ཚབས་ཆེན་པོ་སྤྱོད་པའི་སྒོ་ནས་བརྙས་པར་བྱས་པ། མཐར་ཐུག་ཉིན་མཚན་གྱི་དྲུག་
ཆ་ལས་ཡོལ་གྱི་བར་དུ་ཕྱིར་བཅོས་མ་བྱས་ན་རྩ་ལྟུང་དུ་འགྱུར་རོ། །འདི་ལ་བླ་མ་
དམ་པས་ཀྱེ་མ་སློབ་མ་འདི་ནི་བདག་གིས་བསྟན་པའི་ཆོས་ཀྱིས་འདུལ་བར་མ་ནུས་
སོ་སྙམ་དུ་དགོངས་པ་དེ་ཉིད་ཐུགས་འཁྲུགས་པ་ཡིན་གྱི། ཞེ་སྡང་ལ་སོགས་པས་
འཁྲུགས་པ་ནི་དམ་པ་མིན་པའི་ཀུན་སྤྱོད་དོ། །འོ་ན་དྲག་ཏུ་མི་འཁོན་པས་རྩ་ལྟུང་དུ་
མི་འགྱུར་རོ་སྙམ་ན། མཉམ་པའི་ཐུགས་ཅན་མཁའ་ལྟར་སྤྲོས་པ་ཞི་བ། སེམས་
ཅན་ཐམས་ཅད་ཀྱི་མགོན་སྐྱབས་དཔུང་གཉེན་དུ་གྱུར་པ་དེ་ལ་མནར་སེམས་ཀྱི་ཞེ་
སྡང་དེ་ཀ་འགལ་ཚབས་ཅན་ཡིན་པའི་ཕྱིར་རོ། །ཡང་དམ་པ་མ་ཡིན་པ་བཀའ་དྲིན་
ཅུང་ཟད་ཐོབ་ཀྱང་རྩ་ལྟུང་དང་པོའི་ཡུལ་དངོས་མ་ཡིན་པའི་ཕྱིར་ནོངས་ཀྱང་སྐྱོན་མེད་
དེ་སྙམ་ན། དེ་ནི་མ་ཡིན་ཏེ། སེམས་ཅན་ཐ་མལ་པ་གཅིག་ལ་སྡང་ན་ཡང་རྩ་ལྟུང་
བཞི་པ་ཡིན་ན་བླ་མར་བཟུང་བ་ལ་སྨོས་ཅི་དགོས་སོ། །སྤྱིར་བླ་མ་ཙམ་གྱི་དབང་དུ་
བྱས་ནས། ཆོས་བཞིན་གྱི་བྱ་བ་བྱས་པ་ལ་མ་དགྱེས་པ་དང་། བསམ་པ་དག་པས་
མཛད་པ་མ་ལེགས་པ་ལས་བཟློག་པར་ཞུས་པ་དང་། བླ་མ་སེམས་ཙམ་པ་ཡིན་ལ་
རང་དབུ་མར་གནས་པས་ལྟ་བ་མ་བཟུང་བ་དང་། ཆོས་མིན་གྱི་བཀའ་མ་བསྒྲུབས་
པ་སོགས་ཀྱིས་མ་དགྱེས་པ་དང་། སྐུ་ལ་ཕན་པའི་ཆེད་དུ་སྨན་དཔྱད་བྱས་པ་མ་
འཕྲོད་པར་སྐྱོན་དུ་གྱུར་པ་ལ་ནི་ལྟུང་བ་མེད་ལ། བླ་མ་དམ་པ་ཡིན་ངེས་པ་ལ་ནི་ཅི་
མཛད་ཡོན་ཏན་དང་། གང་གསུངས་གདམས་ངག་ཏུ་བལྟ་བར་བྱ་སྟེ། རྣམ་པ་མི་
དག་པར་སྣང་བའི་བཀའ་ཡང་བསྒྲུབས་ན་དོན་ཆེན་པོར་འགྱུར་བ་ཡོད་པས་སོ། །

358
 སྟག་ལུང་སྡོམ་གསུམ་རྒྱས་པ་
གཉིས་པ་བཀའ་འདས་ཀྱི་རྩ་ལྟུང་ནི། དྲི་མེད་འོད་དུ། དེའི་བཀའ་ལ་
འགོངས་པས་གཞན་རྩ་བའི་ལྟུང་བ་གཉིས་པར་འགྱུར་ཏེ། བླ་མའི་ལྐོག་ཏུ་གྱུར་པར་
ཇི་
མི་དགེ་བཅུ་བྱས་པའི་ཕྱིར་རོ། །ཞེས་དང༌། མདོ་ལས། ཇི་ལྟར་ནད་པ་ནད་པ་
ལ༑ །སྨན་པ་སྨན་ནི་གཏོང་བ་ལྟར། །དེ་བཞིན་སངས་རྒྱས་སེམས་ཅན་ལ། །ཇི་
ཙམ་བཟོད་པའི་ཆོས་སྟོན་ཏོ། །ཞེས་དང་། མགོན་པོ་བྱམས་པས། གང་ཕྱིར་རྒྱལ་
ལས་ཆེས་མཁས་འགའ་ཡང་འཇིག་རྟེན་འདི་ན་ཡོད་མིན་ཏེ། ། མ་ལུས་དེ་ཉིད་
མཆོག་ནི་ཚུལ་བཞིན་ཀུན་མཁྱེན་གྱིས་མཁྱེན་གཞན་མིན་པ། །དེ་ཕྱིར་དྲང་སྲོང་རང་
ཉིད་ཀྱིས་བཞག་མདོ་སྡེ་གང་ཡིན་དེ་མི་དཀྲུག །ཐུབ་ཚུལ་གཞིག་ཕྱིར་དེ་ཡང་དམ་
ཆོས་ལ་ནི་གནོད་པ་བྱེད་པར་འགྱུར། །ཞེས་དང་། དེ་བཞིན་ཐུགས་རྗེའི་སྤྲིན་ལས་
ནི། །རྒྱལ་བའི་དམ་ཆོས་ཆུ་ཡི་ཆར། །འགྲོ་བའི་དོན་དུ་ལོ་ཐོག་རྒྱུ། །རྣམ་པར་
རྟོག་པ་མེད་པར་འབེབས། །ཞེས་གསུངས་པ་ལྟར། ཡང་དག་པར་རྫོགས་པའི་
སངས་རྒྱས་ནི་སྤངས་པ་དང་རྟོགས་པའི་ཡོན་ཏན་ཡོངས་སུ་རྫོགས་ཤིང་། སེམས་
ཅན་ཐམས་ཅད་ཀྱི་ཁམས་དང་དབང་པོ་དང་མོས་པ་མཁྱེན་པས་གང་གིས་འདུལ་བ་
དེའི་ཚུལ་དུ་གྲངས་མེད་པའི་ཆོས་ཀྱི་སྒོ་དབྱེ་བར་མཛད་པ་ཡིན་ལ། དེ་དག་ཀྱང་
གདུལ་བྱ་མངོན་མཐོ་དང་ངེས་ལེགས་ལ་དགོད་པའི་རྒྱུ་གཅིག་ཅིང་། ཚད་མར་
གྱུར་པའི་སློབ་དཔོན་དག་གི་བསྟན་བཅོས་ཀྱང་རྒྱལ་བའི་བཀའ་དང་མཚུངས་ཏེ།
རྒྱུད་བླར། ཐར་པ་ཐོབ་པའི་ལམ
པ་དང་རྗེས་མཐུན་པ། །དེ་ཡང་དྲང་སྲོང་བཀའ་
བཞིན་སྤྱི་བོས་བླང་། །ཞེས་པས་སོ། །བཀའ་དང་བསྟན་བཅོས་ཀྱི་དོན་ཕྱིན་ཅི་མ་
ལོག་པར་སྟོན་པ་ནི་བླ་མ་ཡིན་ལ། ཡང་ན། སངས་རྒྱས་ཀུན་གྱི་རང་བཞིན་སྐུ། །

359
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
ཡན་ལག་བྱང་ཆུབ་སེམས་དཔའ་སྟེ། །བ་སྤུ་རྣམས་ནི་དགྲ་བཅོམ་ཉིད། །སྤྱི
གཙུག་རིགས་ལྔའི་སངས་རྒྱས་ཏེ། །ཞེས་པ་ལྟར། དེ་རྒྱལ་བ་ཐམས་ཅད་ཀྱི་ངོ་བོ་
ཡིན་པའི་ཕྱིར་དེའི་བཀའ་ནི་རྒྱལ་བའི་བཀའ་དང་ཐ་དད་པ་མེད་པས། མདོར་ན་
རྒྱལ་བའི་བཀའ་དང་ཚད་མར་གྱུར་པའི་བསྟན་བཅོས་དང་། བླ་མའི་གསུང་རྣམས་
ནི་འདོར་མི་རུང་བ་སྟེ། ལྟུང་བར་འབྱུང་བའི་ཡུལ་ལོ། །འབྱུང་ཚུལ་ཡང་། སྤྱིར་
འདུལ་བ་ལས། བཅོམ་ལྡན་འདས་ཀྱིས་བར་དུ་གཅོད་པའི་ཆོས་སུ་གསུངས་པ་འདི་
དག་བསྟེན་ཀྱང་བར་དུ་གཅོད་པར་མི་འགྱུར་ཏེ། བཅོམ་ལྡན་འདས་ཀྱིས་ཆོས་
བསྟན་པ་བདག་གིས་ཤེས་སོ་ཞེས་སྨྲས་པ་ལ་བཅས་པར་མཛད་པའི་ཚུལ་འབྱུང་བ་
དང་། ཐེག་ཆེན་གྱི་སྡེ་སྣོད་མང་པོར་དམན་པ་ལ་མོས་པའི་སེམས་ཅན་དག །ཐེག་
པ་ཆེན་པོའི་ཆོས་ཟབ་རྒྱས་སྟོན་པས་སྐྲག་ཆེས་ཏེ་མ་རངས་པས་སྐུར་པ་འདེབས་
པར་བཤད་པ་དང་། རྡོ་རྗེ་ཐེག་པ་གསང་སྔགས་ཀྱི་ལམ་གྱི་རིམ་པ་ཐབས་ལ་མ་
རྨོངས་པ་དང་། ཐབས་མང་བ་དང་། དཀའ་བ་མེད་པ་དང་། དབང་པོ་རྣོན་པོའི་
སྐལ་ནོར་དུ་གྱུར་པ་དག་ལ་སོམ་ཉི་ཟ་བ་དང་། མ་དད་པར་འགྱུར་བ་འབྱུང་བར་
བཤད་པ་ལྟ་བུ་ཡིན་ལ། དེ་ནི་དམ་པའི་ཆོས་སྤངས་པའི་ཉེས་པ་ཆེས་ཆེན་པོ་དང་
ལྡན་པས་སྤང་བར་བྱ་ལ། སངས་རྒྱས་ཀྱི་བཀའ་རབ་འབྱམས་ཐམས་ཅད་མཉམ་
པ་ཉིད་དུ་གུས་པར་བྱ་ཞིང་། ཐ་ནའང་བསམ་གྱིས་མི་ཁྱབ་པ་དྲན་པར་བྱ་ལ།
མཐའ་དྲུག་ཚུལ་བཞི་དང་། དགོངས་ལྡེམ་དགོངས་ཀྱི་གནད་ཤེས་པས་སྐབས་སོ་
སོར་འཇུག་པར་བྱ་ཞིང་། བསླབ་པ་ཕྲ་མོ་ཐམས་ཅད་ཀྱང་ཁྱད་དུ་མི་བསད་པར་བྱ་
སྟེ། མདོར་ན་གཞི་གོང་དུ་བསྟན་པའི་བཀའ་བསྟན་བཅོས་དངོས་གྲུབ་ཀྱི་རྩ་བ་བླ་

360
 སྟག་ལུང་སྡོམ་གསུམ་རྒྱས་པ་
མའི་བཀའ་དང་བཅས་པ་ལ། བསམ་པ་ཆུང་བས་དོན་གོ་བཞིན་དུ་ཁྱད་དུ་གསོད་
པར་འདོད་པས། སྦྱོར་བ་ཁྱད་དུ་གསོད་པའི་ཚིག་གསལ་པོ་སྨྲ་ཞིང་། གཞན་ལ་
བརྡ་སྤྲོད་པའམ། རང་གིས་ཞེ་ནས་བསམ་པ། མཐར་ཐུག་ཐུན་ལས་འདས་པ་ན་
རྩ་ལྟུང་ངོ་། །གཞན་དྲི་བ་ལ་རྣམ་གྲངས་བརྗོད་པ། གྲངས་ངེས་པ། གཞན་
འདུལལ་བའི་དགོས་པ་ཁྱད་པར་བ་མཐོང་བས་ཁྱད་དུ་གསོད་པར་སྟོན་པ་ཙམ་ལ་ནི་
ཉེས་པ་མེད་དོ། །
གསུམ་པ་སྤུན་ལ་ཁྲོས་པའི་རྩ་ལྟུང་ནི། དྲི་མེད་འོད་ལས། དེ་བཞིན་དུ་
སྤུན་ལ་ཁྲོས་པས་གསུམ་པར་འགྱུར་ཏེ། གང་གི་ཚེ་རྡོ་རྗེའི་སྤུན་རྒན་པོའམ།
གཞོན་ནུ་བྱེད་པ་བསླབ་པ་དང་ལྡན་པ་ལ་རབ་ཏུ་ཁྲོ་བར་བྱེད་ནའོ། །ཞེས་དང་།
སྒེག་པའི་རྡོ་རྗེས། མཐའ་ཡས་སེམས་ཅན་རང་རིག་ཕྱིར། །གང་ཡང་བདག་ལས་
གཞན་མིན་དང་། །བདེ་གཤེགས་སྙིང་པོ་སྡུ སྤུན་ཡིན་ཕྱིར། ། མ་འོངས་སངས་རྒྱས་
རང་བཞིན་ནི། །སྤྱི་ཡི་མཆེད་དེ་ཕ་ཚན་བཞིན། །སངས་རྒྱས་ཆོས་ཞུགས་རིང་བ་
དང་། །ལྟ་སྤྱོད་མཐུན་པ་ཉེ་བར་བཤད། །ཕ་གཅིག་དམ་ཚིག་ནང་འདྲེས་པའོ། །
ཞེས་དང༌། རྣམ་གཞག་རིམ་པ་ལས། བསྟན་དང་རྡོ་རྗེ་ཐེག་པ་ལ། །ཞུགས་པ་
ཐམས་ཅད་སྤུན་དུ་བརྗོད། །ཀུན་ཀྱང་ཡེ་ཤེས་ལྡན་པས་ན། །རྡོ་རྗེ་སེམས་དཔའ་རྡོ་
རྗེའི་སྤུན། །དཀྱིལ་འཁོར་གཅིག་དང་སློབ་དཔོན་གཅིག །དབང་བཞི་དབང་གི་བྱེ་
བྲག་གིས། །ཉེ་དང་ཁྱད་པར་བྱེ་བྲག་གོ། །ཞེས་དང་། འཇམ་དཔལ་གྲགས་པས།
གསང་འདུས་སོགས་དཀྱིལ་འཁོར་གཅིག་ཏུ་ཞུགས་པ་ནི་རྡོ་རྗེའི་སྤུན་ནོ། །རྡོ་རྗེ་ཐེག་
པར་ཞུགས་པ་ཐམས་ཅད་ཉེ་བའི་སྤུན་ནོ། །བསྟན་པ་གཅིག་ལ་ཞུགས་པ་ཐམས་

361
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
ཅད་མཛེས་པའི་སྤུན་ཏེ་རྣམ་པ་གསུམ་མོ། །གཞན་པ ཡང་སེམས་ཅན་ཐམས་ཅད་རྡོ་རྗེ་
སེམས་དཔའི་རང་བཞིན་ཡིན་པས་རྡོ་རྗེའི་སྤུན་ནོན།། །བུམ་པ་དང་། གསང་བ་
དང་། ཤེས་རབ་ཡེ་ཤེས་དང་། མཚོན་བྱེད་བཞི་པ་སློབ་དཔོན་གཅིག་དང་རིག་བམ་
གཅིག་ལས་ཐོབ་པ་ནི་ཁྱད་པར་གྱི་རྡོ་རྗེའི་སྤུན་ནོ། །བྱེ་བྲག་གིས་ཐོབ་པ་ནི་བྱེ་བྲག་གི་
རྡོ་རྗེའི་སྤུན་ནོ། །དེ་རྣམས་ལས་ལྟུང་བའི་ལྕི་ཡང་ཡང་དེ་བཞིན་ནོ། །ཞེས་
གསུངས་པས། སྤྱིར་སེམས་ཅན་ཐམས་ཅད་བདེ་བར་གཤེགས་པའི་སྙིང་པོ་སྒྲིབ་
གསུམ་གྱི་སྦུབས་ལས་གྲོལ་ནས་སངས་རྒྱས་སུ་འགྱུར་བས་རིགས་གཅིག་པ་
དང་།། སེམས་
པ་ཅན་དང་། ལས་དང་། བདེ
 སྡུག་བར་ར་མའི་སྣང་བ་ཐམས་ཅད་ནི་
རང་སྣང་ལས་གཞན་མ་ཡིན་པ་དང་། རྡོ་རྗེ་དྲིལ་བུ་པས། འགྲོ་བ་འདི་དག་རང་ང་
བཞིན་གྱིས། །གྲུབ་པའི་དཀྱིལ་འཁོར་གཉིས་མེད་པའོ། །ཞེས་དང་། འཕགས་པ་
ལྷས། ཁམས་གསུམ་འདི་དག་གཞལ་ཡས་དང་། །སྲོག་ཆགས་འདི་དག་དཀྱིལ་
འཁོར་པ། །ཞེས་གསུངས་པ་ལྟར་སེམས་ཅན་དུ་སྣང་བ་ཐམས་ཅད་གཟོད་མ་ནས་
ཞི་ཁྲོ་རབ་འབྱམས་ཀྱི་ལྷའི་ངོ་བོ་ཡིན་པས་ཕ་སྤུན་དང་། སྤྱི་མཆེད་དང་། རྡོ་རྗེའི་
སྤུན་དུ་བཞག་ཏུ་རུང་ལ། ཁྱད་པར་སངས་རྒྱས་ཀྱི་བསྟན་པའི་སྒོར་ཞུགས་པ་
ཐམས་ཅད་ནི་རིང་བའམ་མཛེས་པའི་སྤུན་དང་། སྤྱིར་རྡོ་རྗེ་ཐེག་པ་དང་། ཁྱད་པར་
རྣལ་འབྱོར་བླ་མེད་ཀྱི་ལམ་ལ་ཞུགས་པ་རྣམས་ནི་རྡོ་རྗེའི་སྤུན་དང་། གསང་བ་
འདུས་པ་ལྟ་བུ་ཡི་དམ་གྱི་དཀྱིལ་འཁོར་གཅིག་པ་རྣམས་ནི་ཉེ་བའི་རྡོ་རྗེ་སྤུན་དང་།
དབང་བསྐུར་བ་པོའི་རྡོ་རྗེ་སློབ་དཔོན་གཅིག་པ་ནི་ཁྱད་པར་རྡོ་རྗེའི་སྤུན་དང་། བླ་མ་
དཀྱིལ་འཁོར་གཅིག་ལས་བུམ་གསང་ཤེས་རབ་ཡེ་ཤེས་བཞི་པ་སྟེ་དབང་བཞི་

362
 སྟག་ལུང་སྡོམ་གསུམ་རྒྱས་པ་
ཡོངས་རྫོགས་ཐོབ་པ་ནི་བྱེ་བྲག་རྡོ་རྗེའི་སྤུན་དང་། བླ་མ་དཀྱིལ་འཁོར་གཅིག་ཀྱང་
དབང་བཞི་རྫོགས་མ་རྫོགས་ཀྱི་ཁྱད་པར་ཡོད་ན། 
གཞན་རྣམས་ཁྱད་པར་གྱི་སྤུན་
ཉིད་དུ་འདུ་ལ། བུམ་དབང་ལྟ་བུ་རང་ཉིད་ཀྱིས་ཇི་ཙམ་ཐོབ་པ་དང་མཚུངས་པ་དེ་བྱེ་
བྲག་ཏུ་རྡོ་རྗེའི་སྤུན་དུ་འགྱུར་ཞིང་། སྐྱེས་པ་ཇི་ལྟ་བ་བཞིན་བུད་མེད་ལ་ཡང་སྲིང་མོ
དང་། རྡོ་རྗེའི་སྲིང་མོ་དང་། ཉེ་བའི་སྲིང་མོ་དང་། ཁྱད་པར་གྱི་སྲིང་མོ་དང༌། བྱེ་
བྲག་གི་སྲིང་མོ་ཞེས་བྱའོ། །དེ་ལྟར་ཡུལ་ངོས་བཟུང་ནས། དེ་ལ་ཁྲོས་ཤིང་རྡེག་པ་
དང་། ཚིག་རྩུབ་དང་ཞེ་གཅོད་པའི་ཚིག་སྨྲ་བ་སོགས་བྱེད་པ་པོའི་རྒྱུད་ལས་ཞེ་སྡང་
གི་ལམ་རྫོགས་པར་བྱས་པ་ནི་རྩ་ལྟུང་སྟེ། ཕ་རོལ་པོ་མི་དགའ་བར་གྱུར་མ་གྱུར་ཅི་
ཡི
ཡིན་ཀྱང་བྱེད་པ་པོའི་བསམ་སྦྱོར་རྫོགས་ན་དེར་འགྱུར་རོ། །ནང་ཚན་བྱེ་བྲག་གི་
སྤུན་ལ་ཁྲོས་ན་ཤིན་ཏུ་ལྕི་ཞིང་། དེ་ལས་གཞན་རྣམས་རིམ་གྱིས་ཡང་བར་བཤད་
ལ༑ འོན་ཀྱང་གསང་སྔགས་ཀྱི་རྣལ་འབྱོར་པས་སྣོད་བཅུད་ཐམས་ཅད་དག་པ་ཉིད་
དུ་ལྟ་དགོས་པས། ཆེས་ཁྲོས་པའི་ཡུལ་མེད་པར་ཤེས་དགོས་སོ། །མདོར་ན་གཞི་
གོང་དུ་ངོས་བཟུང་བ་ལ། བསམ་པ་དེ་ལྟར་ཤེས་པས། ང་རྒྱལ་ལམ་ཕྲག་དོག་
གམ་ཆགས་པའི་རྒྱུས་ཞེ་སྡང་དྲག་པོ་སྐྱེས་པ། སྦྱོར་བ་ལུས་ངག་ཏུ་ཐོན་པ།
མཐར་ཐུག་གཞན་གྱིས་གོ་བས་ཐུན་ཚོད་འདས་པ་ན་རྩ་ལྟུང་ངོ་། །
བཞི་པ་བྱམས་པ་སྤོང་བའི་རྩ་ལྟུང་ནི། དྲི་མེད་འོད་ལས། བྱམས་པ་བཏང་
བས་བཞི་པར་འགྱུར་ཏེ་ཞེས་པ་ལ། འདིར་བྱམས་པ་གཏོང་བ་ལ་ནི་རྣམ་པ་བཞི་
སྟེ། ཆུང་དུ་དང་། འབྲིང་དང་། ཆེན་པོ་དང་། ཆེན་པོའི་ཆེན་པོའི་དབྱེ་བས་སོ།།
སྡེ།
དེ་ལ་ཆུང་ངུ་ནི། སྐད་ཅིག་ཙམ་བྱས་པ་བཏང་ཞིང་། དེ་ལས་ལྡོག་པར་འགྱུར་བ་

363
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
སྟེ་ཆུ་ལ་དབྱུག་པའི་རི་མོ་ལྟ་བུའོ། །འབྲིང་པོ་ནི། བྱེ་མའི་རི་མོ་སླར་ཡང་རླུང་གིས་
མཉམ་པ་ཉིད་དུ་འགྱུར་བ་ལྟ་བུའོ། །ཆེན་པོའི་བདག་ཉིད་ནི། ས་གས་པ་སླར་ཡང་
དབྱར་གྱི་ཆུས་མཉམ་པ་ཉིད་དུ་གྱུར་པ་ལྟ་བུ་སྟེ། དེ་བཞིན་དུ་བྱམས་པ་མེད་པའི་
སེམས་སོ། །ཆེན་པོའི་ཆེན་པོའི་བདག་ཉིད་ནི་ཡོང་ངས་སུ་སྨིན་པ་སྟེ། དཔེར་ན། རྡོ་
ཐ་དད་པ་སླར་ཡང་འགའ་ཞིག་ཏུ་ཡོངས་སུ་རྫོགས་པར་རོ་མཉམ་པར་མི་འགྱུར་
བའམ། དཔེར་ན་འབྲས་བུ་སྨིན་པ་ཤིང་ལ་མི་གནས་པ་དེ་བཞིན་དུ་སེམས་ཅན་
རྣམས་ལ་བྱམས་པ་ཡོངས་སུ་གཏོང་བ་སྟེ། དེས་རྩ་བའི་ལྟུང་བ་བཞི་པར་འགྱུར་
ཞེས་པའི་ངེས་པའོ། །ཞེས་དང་། གཤིན་རྗེའི་གཤེད་དམར་པོའི་རྒྱུད་ལས།
སེམས་ཅན་ཀུན་ལ་བྱམས་པའི་སེམས། །རབ་ཏུ་བརྟན་པ་ཉེ་བར་བཞག །ཅེས་
དང་། སྙིང་རྒྱན་ལས། བྱམས་སེམས་མེད་པས་སེམས་ཅན་སྤངས། །ཞེས་
གསུངས་པ་ལྟར། སྤྱིར་ཁྲོ་བ་དང་། བློས་སྤངས་ཀྱི་ཡུལ་གཉིས་ཡོད་ལ། བློས་
སྤངས་ལ་ཡན་གར་བ་ཡུལ་བྱས་དང་། ཐམས་ཅད་ཡུལ་བྱས་གཉིས་སོ། །དེ་ཡང་
ཁྲ་སྤྱང་ལྟ་བུ་ཡང་རང་གི་རྩ་ལག་ལ་གཅེས་པར་འཛིན་པའི་ཕྱིར་སེམས་ཅན་ཐམས་
ཅད་ལ་ཅིག་ཅར་དུ་ཁྲོ་བ་མི་སྲིད་པས། སེམས་ཅན་གང་རུང་ཞིག་ལ་ཞེ་སྡང་པས་
ཁྲོས་ན་རྩ་ལྟུང་དུ་འགྱུར་རོ། །དང་པོ་ནི། བདག་གིས་ཕན་ཚད་མེད་བཏགས་པའི་
སེམས་ཅན་གཞན་ཞིག་གིས་བདག་ལ་དྲིན་དུ་མི་གཟོའི་སྟེང་དུ་སྲོག་གི་བར་གནོད་པ་
བྱས་ན། དེས་ཡིད་ཕྱུང་ནས་བྱམས་པ་དང་དྲབྲལ་ཏེ། ཕྱིན་ཆད་འདི་ལ་ཅིས་ཀྱང་ཕན་
མི་གདགས་སོ་སྙམ་པའི་བློ་བརྟན་པོར་སྐྱེས་ཏེ་ཕན་ཐོགས་སྤོང་བའོ། །གཉིས་པ་
ནི། ཉན་རང་གི་བློ་སྐྱེས་པ་སྟེ། སེམས་ཅན་གྱི་ལོག་སྒྲུབ་ཆེན་པོ་མཐོང་བ་ན།

364
 སྟག་ལུང་སྡོམ་གསུམ་རྒྱས་པ་
བདག་གིས་སེམས་ཅན་ཐམས་ཅད་ཀྱི་དོན་ལྟ་ག་ལ་ནུས་ཏེ། འདི་གཅིག་པུའི་དོན་
ཡང་མི་ནུས་པས། རང་ཞི་དོན་དུ་གཉེར་བར་བྱའོ་སྙམ་པའོ། །དེ་ལྟར་ཡུལ་ངོས་
བཟུང་ནས། སྤྱིར་ཕན་བདེ་ཐམས་ཅད་ཀྱི་འབྱུང་གནས་རྫོགས་པའི་སངས་རྒྱས་ནི་
བྱང་ཆུབ་ཀྱི་སེམས་ལས་བྱུང་། དེ་སྙིང་རྗེ་དང་། དེ་བྱམས་པ་ལས་སྐྱེ་བས། དེས་
ན་རྒྱུ་བྱམས་པ་བཏང་ན་འབྲས་བུ་སྙིང་རྗེ་དང་བྱང་སེམས་ཀྱང་རང་བཞིན་གྱིས་
གཏང་བར་འགྱུར་བས། དེ་ལྟར་ན་ཐེག་པ་ཆེན་པོའི་ལམ་ལས་ཉམས་པར་འགྱུར་
བའི་ཕྱིར་རྩ་ལྟུང་དུ་བཞག་གོ། །མདོར་ན་གཞི་སེམས་ཅན་ཐམས་ཅད་ལ། བསམ་
པ་སྒྱིད་ལུག་པའི་ཀུན་དཀྲིས་ཆེན་པོས། སྦྱོར་བ་སེམས་བསྐྱེད་བཞི་ལྡན་གྱི་བྱམས་
པ་ཆེན་པོ་བཏང་བ། མཐར་ཐུག་ཐུན་ཚོད་ལས་འདས་ན་རྩ་ལྟུང་དུ་འགྱུར་རོ། །སྙིང་
རྗེ་ཁོ་ནས་འཕྲལ་གནོད་པ་ལྟར་སྟོན་པ་དང་། དགོས་པ་ཁྱད་པར་བ་མཐོང་ནས་
བྱམས་པ་སྤོང་བ་ལྟར་སྟོན་པ་ལ་ཉེས་མེད་དོ། །
ལྔ་པ་བྱང་སེམས་སྤོང་བའི་རྩ་ལྟུང་ནི། བསྡུས་རྒྱུད་ལས། ཐིག་ལེ་བཏང་
བ་རྣམས་ཀྱིས་མཆོག་གི་བདེ་བ་སྐྱེད་པའི་ས་བོན་སོང་ལ་ཐར་པ་གང༌། །དེ་ཕྱིར་
འཁོར་བའི་བདེ་བ་སྐད་ཅིག་འདི་ནི་སྡོམ་བརྩོན་རྣམས་ཀྱིས་ཐམས་ཅད་དུས་སུ་
སྤང་བར་བྱ། །ཞེས་དང༌། དྲི་མེད་འོད་ལས། མདའ་ཞེས་པ་ལྔ་པར་འགྱུར་ཏེ་
བྱང་ཆུབ་སེམས་ནི་ལ 
རབ་ཏུ་ཉམས་པ་ལས། ཞེས་ས་ས་པ་ལས། འདིར་བྱང་ཆུབ་ཀྱི་
སེམས་ནི་ཁུ་བ་སྟེ། དེ་ཉམས་པ་ལས། ཁུ་བ་མེད་པས་བདེ་བར་མི་འགྱུར་རོ། །
དེའི་ཕྱིར་དེ་ཁོ་ན་ཉིད་མེད་པར་དབང་པོ་གཉིས་ཀྱི་བདེ་བས་སངས་རྒྱས་ཉིད་འདོད་པ་
རྣམས་ལ་རྩ་བའི་ལྟུང་བ་ལྔ་པར་འགྱུར་རོ། །བརྟག་གཉིས་ལས། སྟོན་པ་སུམ་ཅུ

365
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
རྩ་གཉིས་མཚན། །གཙོ་བོ་དཔེ་བྱད་བརྒྱད་ཅུར་ལྡན། ། ཁུ་བ་ཞེས་བྱའི་རྣམ་པར་
གནས། །དེ་མེད་ན་ནི་བདེ་མེད་འགྱུར། །བདེ་བ་མེད་ན་དེ་མེད་འགྱུར། །ནུས་པ་
མེད་ཕྱིར་ལྟོས་དང་བཅས། །ཞེས་དང་། ས་ར་ཧས། གང་ཞིག་གསུམ་པོ་ཟག
པས་ན། །གདོལ་བའི་རིགས་བྱེད་དེ་བཞིན་ནོ། །མ་ལུས་རང་བཞིན་བདེ་ཆེན་མི་
ཤེས་པས། །ཀུན་ཏུ་རུ་སྐབས་བདེ་ཆེན་སྒྲུབ་པ་ནི། །ཇི་ལྟར་སྐོམ་པས་སྨིག་རྒྱུའི་ཆུ་
སྙེགས་བཞིན། །ཞེས་དང་། ཤ་ཝ་རས། དཔྱིད་དུས་མེ་ཏོག་མགུལ་ཆད་ལྷུང་
བའི་ཤིང་ཐོག་རོ་ལྡན་འགྱུར་བར་རེ་བའི་མི་དེ་ཛ་ཌི་ཡིན། །ཞེས་གསུངས་སོ། །
འདི་ལ་འཆད་ལུགས་རྣམ་གྲངས་མང་ཡང་། འདིར་ནི་ཡུལ་བྱང་ཆུབ་ཀྱི་སེམས་དེ་
ལ་ཐུན་མོང་དང་ཐུན་མོང་མ་ཡིན་པ་གཉིས་ལས། སྔ་མ་ནི། རྒྱས་པར་བྱང་སྡོམ་
གྱི་སྐབས་སུ་བཤད་པ་བཞིན་སྨོན་པ་དང་འཇུག་པའི་བདག་ཉིད་ཀུན་རྫོབ་བྱང་ཆུབ་ཀྱི་
སེམས་དང་། དེ་ཉིད་དོན་དམ་དམིགས་མེད་ཀྱི་ཡེ་ཤེས་ཀྱིས་རྒྱས་འདེབས་པ་དོན་
དམ་སེམས་བསྐྱེད་སྤངས་པ་སྟེ། རྩ་ལྟུང་བཞི་པ་དང་། བཅུ་གཅིག་པར་འདུའོ། །
ཕྱི་མ་གསང་སྔགས་ཐུན་མོང་མ་ཡིན་པའི་བྱང་ཆུབ་སེམས་ལའང་རྟེན་དང་བརྟེན་པ་
ཉིད་ལས། རྟེན་ལ་ལུས་ངག་ཡིད་གསུམ་གྱི་དྭངས་མ་བྱང་ཆུབ་ཀྱི་སེམས་ཏེ། དེ་
ལ་སེམས་གཙོ་བོ་ཡིན་མོད་ཀྱང་། དེའི་དྭངས་མ་གཉུག་མའི་ཡེ་ཤེས་སུ་སྡོམ་པ་
སྟེ། དབང་བཞི་པའི་དམ་ཚིག་ཡིན་པས་རྩ་ལྟུང་དགུ་པ་དང་བཅུ་གཅིག་པར་སྟོན་
ཅིང་། ངག་ཀྱང་དེར་འདུ་ལ། འདིར་ནི་ལུས་ཀྱི་དྭངས་མའི་བྱང་སེམས་སྡོམ་པར་
སྟོན་ཏེ། དེས་ན་ལུས་ཀྱི་དྭངས་མ་ནི་ཕ་ལས་ཐོབ་པ་རང་བཞིན་གྱི་ཆ་དང་། ནང་གི་
སྐྱེ་བ་བདུན་པ་རྐྱེན་གྱིས་བྱུང་བའི་ཆ་དང་། རྡོ་རྗེ་ཟླ་བ་གཉུག་མའི་ལུས་ཀྱི་གནས་

366
 སྟག་ལུང་སྡོམ་གསུམ་རྒྱས་པ་
ཚུལ་དུ་བཞུགས་པ་ལྷན་ཅིག་སྐྱེས་པའི་ཆ་རྣམས་ཀྱིས་རང་བཞིན་ཀུན་རྫོབ་བྱང་
སེམས་ཟླ་བའི་རྣམ་པ་ཅན་ཡིན་ལ། དེའི་བརྟེན་པ་ནི་སྐུ་Yurརྡོ་རྗེ་བདེ་བའི་ཡེ་ཤེས་
ཏེ། བྱང་སེམས་དེ་འཛག་མེད་དུ་གནད་དུ་བསྣུན་པ་ནི་ཡེ་ཤེས་དེ་སྐྱེ་བའི་ཕྱིར་རོ། །
དེ་ཡང་རྣམ་སྨིན་གྱི་ལུས་ཀྱི་འོག་ཏུ་གཤང་གཅི་ཁུ་བའི་སྒོ་དང་། སྟེང་དུ་དབང་པོའི་
སྒོ་དང་། བབར་དུ་བ་སྤུའི་ཁུང་བུ་སྟེ་འཛག་པའི་སྒོ་གསུམ་མམ། ཁུ་ལམ་གྱི་བྱེ་བྲག་
ཏུ་ཕྱེ་ན་བཞི་སྟེ། དེ་ལས་ལུས་ཀྱི་དྭངས་མ་རྣམས་ཆགས་པའི་དབང་གིས་རགས་
པའི་ངོ་བོས་རེས་འགའ་འཛག་ལ། ཕྲ་བའི་ངོ་བོས་སྙིགས་མ་ལ་ཞུགས་པའི་ཚུལ་
གྱིས་ཡང་ཡང་དུ་འཛག་ཅིང་། ཤིན་ཏུ་ཕྲ་བའི་ངོ་བོས་རྟག་ཏུ་འཛག་པ་ཞིག་གོ།
དེའི་ཉེས་པ་ནི་རིགས་ལྡན་པདྨ་དཀར་པོས། ལུས་དང་རྩ་ཡི་སྒོ་རྣམས་ལ། ། སྐྲ་
དང་ང་བ་སྤུའི་འི་
རྣམ་པ་དང་། །མདོག་དང་བཞིན་གྱི་དཀྱིལ་འཁོར་དང་། །སེམས་
ཉམས་སྐད་ཀྱི་གདངས་རྣམས་དང༌། །གྲིབ་མ་གནས་ཁང་ལུང་པས་ཤེས། །
མཚན་ལྟས་རྟོག་པ་དྲང་སྲོང་མཁས། །བདེ་གསལ་མེད་པ་སྐྱིད་པ་སྐྱུར། ། སྟོབས་
ཆུང་ཤེད་སྨད་སྙིང་མི་དགའ། །བཀྲག་མདངས་ལུས་སྟོབས་མེད་པ་དང་། །གྲང་
ལ་བ་སྤུ་ལྡོག་པ་དང་། །མི་ཡི་རྣམ་པ་ཡི་དྭགས་ལུས། །ངག་ཉམས་ཐོས་པས་སྙིང་
རླུང་འབྱུང་། །ནད་མང་བགེགས་འཇུག་ཚེ་ཡང་ཐུང་། །འདོད་ཡོན་ཆུ་བོ་བསྐམས་
པ་ཡིས། །དབང་ཐང་ཆུང་ཞིང་ལོངས་སྤྱོད་ངན། །བྱང་སེམས་དཔག་བསམ་
བསྐམས་པ་ཡིས། །འདོད་པའི་འབྲས་བུ་ག་ལ་འབྱུང་། །ཕོ་མོ་དབང་དུ་མི་འདུ་
ཞིང་། །མཐུན་པ་དག་ཀྱང་འབྲལ་བར་འགྱུར། ། མི་མ་ཡིན་ཀྱང་མི་འདུ་ཞིང་། །ཞི་
དྲག་ལ་སོགས་འགྲུབ་པ་མིན། །མཁའ་འགྲོ་དབང་དུ་མི་འདུ་ཞིང་། །དངོས་གྲུབ་

367
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
དག་ཀྱང་ཉམས་པར་བྱེད། །གནས་ཁང་ལུང་པ་བྱིན་མེད་ཅིང་། །ས་ཡི་སྣུམ་ཡང་
མེད་པར་འགྱུར། །མི་ཡི་ནོར་བུ་མེད་པ་ལ། །དེ་ཡི་བདེ་བ་ག་ལ་འབྱུང་། །ཞེས་
གསུངས་སོ། །གཏོང་བའི་དུས་སུ་དམིགས་བསལ་ནི། །གསང་བའི་དབང་དང་
གསུམ་པ་དང༌། །རོ་མཉམ་པ་དང་ལྷ་མཆོད་དང་། །མིརིག་
རྒྱུད་སྤེལ་དང་རིལ་བུ་
དང་། །འཆི་ལྟས་བརྟག་པའི་དུས་ཡིན་ཏེ། །ཞེས་པ་བདུན་ནོ། །ལས་དང་པོ་པས་
པའི་
ནི་ལུས་ཀྱི་ཕྲ་བ་དང་། ཤིན་ཏུ་ཕྲ་བའི་འཛག་པ་སྤོང་མི་ནུས་པས། ཆགས་
དབང་གིས་རགས་པའི་ངོ་བོས་རེས་འགའ་འཛག་པ་ནི་རྩ་ལྟུང་གི་གཞིའོ། །མདོར་
ན་གཞི་བྱང་ཆུབ་ཀྱི་སེམས་ཁུ་བ། བབསམ་པ་ཤེས་བཞིན་དུ་གཉིས་སྤྲོད་ཀྱི་བདེ་བར་
ཆགས་པས། སྦྱོར་བ་གནང་བའི་སྐབས་ས་བདུན་ལས་གཞན་དུ་འབྱིན་པ། མཐར་
ཐུག་ནོར་བུའི་ཕྱི་རོལ་དུ་སོན་པ་ནི་རྩ་ལྟུང་ངོ༌། །
ལྟ་
དྲུག་པ་ཆོས་ལ་སྨོད་པའི་རྩ་ལྟུང་ནི། དྲི་མེད་འོད་ལས། དྲུག་པ་གྲུབ་པའི་
མཐའ་ལ་སྨོད་པ་སྟེ། གྲུབ་པའི་མཐའ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་དང་སྔགས་
ཀྱི་ཚུལ་ལ་དེ་ཁོ་ན་ཉིད་ཀྱི་ལེའུའོ། །དེ་ལ་སྨད་པ་ག་ང་ཡིན་པ་དེ་ནི་དྲུ་དྲག་
པའོ།།ཞེས་
དང་། ཤཱནྟི་པས། བདག་གཞན་ཆོས་ཞེས་པ་ནི་རང་དང་གཞན་གྱི་གྲུབ་པའི་མཐའི་
ཆོས་ལ་བྱ་སྟེ། སྨད་མི་བྱ་ཞེས་པ་ནི་རྩོད་པས་སུན་དབྱུང་བར་མི་བྱ་བ་སྟེ་ཞེས་
དང་། ནག་པོ་བས། བདག་ནི་སངས་རྒྱས་པའོ། །གཞན་ནི་མུ་སྟེགས་ཅན་ནོ།།
ཆོས་ནི་མངོན་པར་མཐོ་བའི་ལམ 
མ་དུ་མཐོང་བའོ། 
། སྨད་པར་མི་བྱ་བ་ཡང་ཐེག་པའི་
རིམ་པས་ཉེས་པ་ཡང་དེ་བཞིན་དུ་འགྱུར་ཏེ། ཞེས་སོགས་དང་། རྡོ་རྗེ་སྙིང་རྒྱན་
ལས། བདག་གཞན་གྲུབ་པའི་མཐའ་སྨོད་བྱེད། །ཅེས་དང་། དམར་ནག་གི་རྒྱུད་

368
 སྟག་ལུང་སྡོམ་གསུམ་རྒྱས་པ་
དུ། རང་གཞན་ཆོས་ནི་སུན་མི་འབྱིན། །ཞེས་དང་། མན་སྙེར། ལྟུང་བ་འདི་ལ་
ལྟུ་
ཐེག་པ་གསུམ་ལ་སྨོད་པ། ཞེས་དང་། དོན་དམ་སྙེ་མར། གྲུབ་པའི་མཐའ་ལ་
སྐྱོན་བཟུང་བས་ནི་དྲུག་པ་སྟེ། ཞེས་དང༌། ནང་ལེར། གང་ཡིན་དེ་ཕྱིར་རང་
ང་།
གཞན་རིགས་སུ་གྱུར་པའི་ཆོས་ནི་གང་ཡང་རྣལ་འབྱོར་པ་ཡིས་སུན་མི་དབྱུང་། །
ཞེས་གསུངས་ངས པས། རྩ་ལྟུང་འདིའི་ངོ་བོ་ནི་ཉོན་མོངས་ཀྱི་དབང་གིས་གྲུབ་མཐའ་ལ་
སྨོད་པ་སྟེ། སྤྱིར་མདོ་ལས། འཛམ་བུའི་གསེར་གྱི་ཕུང་པོ་གང་བྱུང་བ། །དེ་ལས་
གྱེས་པའི་ཕུང་པོ་ལྕགས་མི་འབྱུང་། །ཉི་མའི་དཀྱིལ་འཁོར་གང་དུ་ཤར་གྱུར་པ། །
དེར་ནི་མུན་པ་གནས་པའི་གོ་སྐབས་མེད། །ཅེས་སོགས་ཀྱིས་འཁོར་ལོས་སྒྱུར་བའི་
རྒྱལ་པོ་བསོད་ནམས་ཀྱི་ཚོགས་ཅུང་ཟད་བསགས་པ་ཡང་འགྲན་ཟླ་མེད་ན། དེ་
བཞིན་གཤེགས་པ་ཚོགས་གཉིས་མཐར་ཕྱིན་པ་བསགས་པ་ལ་འགྲན་ཟླ་ག་ལ་ཞིག་
པས། ཞིང་འདིར་བདུད་དང་མུ་སྟེགས་ཅན་དཔྱོད་པ་བ་དང་། ཀུན་ཏུ་རྒྱུ་ལ་སོགས་
པར་སྣང་བ་འདི་ཐམས་ཅད་དེ་བཞིན་གཤེགས་པའི་ཐབས་མཁས་པའི་མཛད་པ་པ་
སྟེ། སེམས་ཅན་གྱི་རིས་ན་གང་ཐར་པ་ལ་མོས་ཀྱང་ཐར་པའི་ཐབས་ཡང་དག་པ་ལ་
མི་མོས་པའི་རིགས་ཅན་མང་དུ་ཡོད་ལ། དེ་རྣམས་མུ་སྟེགས་ཀྱི་གྲུབ་མཐའ་དང་
སྤྱོད་པ་དེ་ལ་མོས་པས་འཇུག་གི། བསྟན་པ་དངོས་ལ་སྐྲག་པས་མི་འཇུག་ལ། དེ་
དག་འབད་པས་སྒྲིབ་པ་ཅུང་ཟད་སྲབ་པར་ཡང་འགྱུར་ལ། འབྲས་བུ་ཅི་ཡང་མ་
ར་
ཐོབ་པས་སྐྱོ་སྟེ་ཕྱིས་བསྟན་པ་དངོས་ལ་འཇུག་པར་གསུངས་པས། མཐར་འཛིན་གྱི་
གྲུབ་མཐའ་སྨྲ་བ་ཐམས་ཅད་དང་། ཕྱི་རོལ་མུ་སྟེགས་བྱེད་ཀྱི་གྲུབ་མཐའ་བཞི་
དང་། ཞང་ཞུང་ནས་བྱུང་བ་ཞེས་འདོད་ཅིང་། བོད་ཡུལ་དུ་གནས་པའི་བོན་དུ་

དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་369
གྲགས་པ་དང་། རང་བཟོས་གསར་བྱུང་གི་ཆོས་ལུགས་ཐ་དད་པ་དུ་མ་འབྱུང་བ་
རྣམས་དང་། བྱེ་མདོ་དབུ་སེམས་ཀྱི་གྲུབ་པའི་མཐའ་རྣམ་པ་བཞི་དང་། མདོ་
སྔགས་ཀྱི་གཞུང་ཐམས་ཅད་དེ། གྲུབ་པའི་མཐའ་ཐམས་ཅད་ལ་སྨད་ན་རྩ་ལྟུང་
སྟེ། སངས་རྒྱས་ཀྱི་ཐེག་པའི་ཚུལ་ཆེན་པོ་ཁོ་ན་གདུལ་བྱ་རྣམས་སོ་སོའི་མོས་པའི་
དཔང་གིས་ཐེག་པ་སྣ་ཚོགས་པ་དང་། གྲུབ་མཐའ་སྣ་ཚོགས་པར་སྣང་བར་ར་ཤེས་
པས་སྨད་པར་མི་བྱ་བ་ཡིན་ནོ། །མདོར་ན་གཞི་ཕྱི་ནང་གྲུབ་པའི་མཐའ། བསམ་པ་
ཞེ་སྡང་དང་ཕྲག་དོག་དང་ལོག་ལྟ་ཅན་གྱི་རྒྱུས། སྦྱོར་བ་ཡིད་ཀྱིས་སྡང་བ་དང་
བཅས་པས་ངག་གིས་ཀུན་ནས་སུན་ ན་འབྱིན་ཞིང་ང་རྣམ་པར་སྨོད་པ། མཐར་ཐུག་བྱ་བ་
རྫོགས་པ་ན་རྩ་ལྟུང་ངོ༌། །ཆོས་མིག་ཐོབ་པས་ལྟ་ངན་སེལ་བ་དང་། གཞན་གནས་
མིན་ལས་ལྡོག་པ་དང་། བསྟན་པ་གསལ་བར་བྱ་བའི་ཆེད་དང་། སྨད་པར་སྟོན་པ་
ཙམ་ལ་ནི་ཉེས་པ་མེད་དོ། །
བདུན་པ་གསང་སྒྲོགས་ཀྱི་རྩ་ལྟུང་ནི། དྲི་མེད་འོད་ལས། རི་བོ་ཞེས་པ་
བདུན་པར་འགྱུར་ཏེ། མ་སྨིན་པའི་མི་ཉན་ཐོས་ཀྱི་ལམ་ལ་གནས་པ་ལ། གསང་བ་
བྱིན་ལས་ཞེས་པ་བདེ་བ་ཆེན་པོ་བྱིན་པ་བས། སློབ་དཔོན་རྣམས་ལ་ལྟུང་བའོ། །
ཞེས་དང་། དོན་དམ་བསྙེན་པར། སྔགས་པ་མིན་ལ་ཕེབས་པར་སྨྲ་བས་རི་ཞེས་
བྱ། །ཞེས་དང་། རྡོ་རྗེ་གུར་དུ། དེ་ཉིད་སྐལ་མེད་ལ་མི་སྨྲ། ཞེས་དང་། བརྟག་
གཉིས་ལས། མ་གསང་སྤྲུལ་དང་ཆོམ་རྐུན་དང་། །ས་སྤྱོད་མེ་ཡི་སྡུག་བསྔལ་
བྱེད། །ཅེས་དང་། བདེ་མཆོག་རྩ་རྒྱུད་དུ། དམ་ཚིག་སྤྱོད་པར་བྱེད་པ་ཡི། །རྣལ་
འབྱོར་ཆེ་ལ་གང་ཞིག་སྡང་། །ཁྱི་ཡི་སྐྱེ་གནས་བརྒྱར་སྐྱེ་ཞིང་། །དམེ་ཤ་ཅན་དུ་སྐྱེ་

370
 སྟག་ལུང་སྡོམ་གསུམ་རྒྱས་པ་
བར་འགྱུར། །ཞེས་དང་། རྡོ་རྗེ་སེམས་དཔའ་དེང་ཁྱོད་ཀྱི། །སྙིང་ལ་ཡང་དག་
ཞུགས་པར་འགྱུར། །གལ་ཏེ་ཚུལ་འདི་སྨྲས་ན་ནི། །དེ་མ་ཐག་ཏུ་དྲལ་ཏེ་གཤེགས།།
ཞེས་གསུངས་པ་དང་། ཤཱནྟི་པས། མ་སྦྱངས་པ་ནི་ཤེས་རབ་མ་སྦྱངས་པ་སྟེ། དེ་དེ་
ལ་གསང་ཞེས་བྱ་བ་སྟོང་པ་ཉིད་དང་ལྡན་པའི་ཚིག་རྣམས་སྨྲ་བར་མི་བྱའོ། །ཞེས་
གསུངས་པས། གང་མི་བསྒྲིག་པའི་གསང་བ་ནི། དགོས་པ་ཁྱད་པར་བ་མེད་པར་
དབང་གི་བྱ་བ་བརྗོད་པའམ་སྣོད་མིན་ལ་བསྐུར་བ་ནི་དབང་གི་གསང་སྒྲོགས་དང༌།
ལམ་སོ་སོའི་སྣོད་རུང་མ་ཡིན་པ་ལ་དབང་བཞིའི་ལམ་སོ་སོ་སྟེར་བའམ། རྩོད་པ་
[
ལ་སོགས་པའི་མདུན་སར་ཟབ་གནད་བྱུང་རྒྱལ་དུ་སྨྲ་བ་ལམ་གྱི་གསང་སྒྲོགས་དང་།
སྣོད་མིན་གྱི་མདུན་དུ་ཚོགས་འཁོར་བྱེད་པ་དང་བསྟེན་བྱའི་དམ་མ རྫས་བསྟེན་པ་དང་
བསྟེན་དགོས་སུ་སྨྲ་བ་ནི་བསྟེན་བྱ་དམ་རྫས་ཀྱི་གསང་སྒྲོགས་ཏེ་བཞིའོ། །དེ་གང་ལ་
མི་སྒྲོགས་ན། ཐོགས་མེད་ཀྱིས། འཁོར་བའི་སྐྱོན་ ཀུན་མཐོང་ཡང་སྐྱོ་བ་ཅུང་ཟ་ཟད་
མེད། །སངས་རྒྱས་ཡོན་ཏན་ཐོས་ཀྱང་དད་པ་ཅུང་ཟད་མེད། །ཁྲེལ་མེད་ངོ་ཚ་མེད་
ཅིང་སྙིང་རྗེ་ཅུང་ཟད་མེད། །སྡིག་པ་ལྷག་པར་སྤྱོད་ལ་འགྱོད་པ་ཅུང་ཟད་མེད། །
མེད་དྲུག་འཛོམ་ལ་སངས་རྒྱས་སྐལ་བ་མེད། །ཅེས་པ་ལྟ་བུའི་གང་ང་ཟག་ལོག་སྲེད་
ཅན་ནམ། རིགས་ཆད་དང་། བདག་ཏུ་ལྟ་བ་ཕྱི་རོལ་མུ་སྟེགས་པ། སྲིད་པས་
སྐྲག་པ་ཉན་ཐོས་དང་། གཞན་དོན་ལ་ལྟོས་པ་མེད་པ་རང་རྒྱལ་ཏེ་རྒྱུས་མ་སྨིན་པ་
བཞི་དང་། ཤེད་མ་བྱེ་བའམ་བརྡ་མི་འཕྲོད་པ་དང་། རིམ་འཇུག་དགོས་པ་སྡོམ་པ་
དང་། རྒྱུད་སྡེ་འོག་མས་རྒྱུད་མ་སྦྱངས་པ་ལྟ་བུ་སྣོད་མ་སྨིན་པ་དང་། སྣོད་རྫོགས་
ཀྱང་འཇུག་པ་སྔོན་དུ་འགྲོ་བས་བུམ་དབང་ཚང་བར་མ་ཐོབ་པ་ནི་ཚོགས་མ་སྨིན་པ་

371
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
དང་། དབང་བར་མ་གཉིས་དང་། བཞི་པ་མ་ཐོབ་པ་ནི་ཆོ་ག་རྫོགས་པས་མ་སྨིན་པ་ས་
དང༌། རྫོགས་ཀྱང་འདོད་པའི་བདེ་བ་ལ་ཆགས་པས་དབང་གསུམ་པའི་ཡེ་ཤེས་
ངོས་མ་ཟིན་པའམ། དེ་ཁོ་ན་ཉིད་བསམ་གྱིས་མི་ཁྱབ་པ་ལ་སྐག་པས་དབང་བཞི་
པའི་ཡེ་ཤེས་མ་རྟོགས་པ་ལྟ་བུ་ནི་རྫོགས་ཀྱང་ཟབ་མོ་ལ་འཇིགས་པས་མ་སྨིན་པ་
དང་། དབང་རྫོགས་ཀྱང་རྩ་ལྟུང་བྱུང་སྟེ། བཤགས་བསྡམ་མ་བྱས་པ་ནི་ཉམས་
པས་མ་སྨིན་པ་སྟེ་ལྔ་ནི་རྐྱེན་གྱིས་མ་སྨིན་པའོ། །དེ་ལྟ་བུ་ལ་སོ་སོར་གསང་བར་
འོས་པའི་གནས་དག་ལ་ལུས་ཀྱི་རྣམ་འགྱུར་རམ། ངག་གི་རིག་བྱེད་ཀྱིས་དངོས་སུ་
བསྒྲགས་པ་དང་། དམ་རྫས་དེའི་མངོན་སུམ་དུ་བསྟེན་ཞིང་ཡོ་བྱད་བསྟན་པ་སོགས་
ཀྱིས་ཕ་རོལ་པོ་སྔགས་ལ་ཆོས་ལོག་ཏུ་འཛིན་པའམ། རྣལ་འབྱོར་པ་ལ་གཡོ་ཅན་
དང་། གདོལ་པ་ལྟ་བུར་འཛིན་པའི་བློ་སྐྱེས་པ་ན་འདིར་འགྱུར་རོ། །མདོར་ན་གཞི་
གོང་དུ་བསྟན་པའི་མ་སྨིན་པ་དགུ་པོ་ལ་བསམ་པ་འདུལ་བའི་དོན་མ་ཡིན་པ་རང་
གར། སྦྱོར་བ་བདེ་བ་ཆེན་པོའི་གསང་བ་བསྟན་པ། མཐར་ཐུག་དེས་གོ་ཞིང་མ་
མོས་པ་སྐྱེས་
སྐྱེས་ན་
ན་རྩ་ལྟུང་དུ་
དུ་འགྱུར་འགྱུར་རོརོ།། །
བརྒྱད་པ་ཕུང་པོ་ལ་བརྙས་པའི་རྩ་ལྟུང་ནི། དྲི་མེད་འོད་དུ། ཕུང་པོ་ཉོན་
མོངས་པ་ལས་ཀླུ་ཞེས་པ་ནི། བརྒྱད་པ་སྟེ། ཕུང་པོ་ཉོན་མོངས་པ་ལ་སོགས་པ་ནི་
སྨྱུང་བར་གནས་པ་ལ་བཀོད་པ་ལ་སོགས་དང་། ལུས་གཅོད་པ་ལ་སོགས་པར་
བརྗོད་དེ། དེ་ལས་བརྒྱད་པར་འགྱུར་རོ། །ཞེས་དང་། ནག་པོ་པས། བདག་གི་
ཕུང་པོ་བརྙས་མི་བྱ། །ཞེས་པ་ལ། བདག་ནི་བདག་ཏུ་བྱས་པའོ། །ཕུང་པོ་ནི་
གཟུགས་ལ་སོགས་པའོ། །དེ་ཉིད་རང་ང་བཞིན་གྱིས་གནས་པ་དང་། བྱིན་གྱིས་

372
 སྟག་ལུང་སྡོམ་གསུམ་རྒྱས་པ་
རླབས་པའི་མཐུས་རྣམ་པར་སྣང་མཛད་ལ་སོགས་པ་སྟེ། ནང་གི་སྦྱིན་སྲེག་གིས་
མཆོད་པར་བྱ་ཞིང་། བདེ་བས་བདེ་བར་བསྒྲུབ་པར་བྱའོ། །ཞེས་དང་། རྒྱུ་སྡུག་
བསྔལ་ལས་འབྲས་བུ་བདེ་བ་ཆེན་པོར་མི་འགྱུར་བའི་ཕྱིར་སྤངས་ཏེ་མི་བྱའོ། །
དཔལ་གསང་བ་འདུས་པར། མདོར་ན་ཕུང་པོ་ལྔ་རྣམས་ནི། །སངས་རྒྱས་ལྔ་ནི་
རབ་ཏུ་གྲགས། །སྐྱེ་མཆེད་ཁམས་དང་དབང་པོ་ནི། །བྱང་ཆུབ་སེམས་དཔའི་
དཀྱིལ་འཁོར་མཆོག །ས་ནི་སྤྱན་ཞེས་བྱ་བ་ཡིན། །ཆུ་ཡི་ཁམས་ནི་མཱ་མ་ཀཱི། །མེ་
ཡི་ཁམས་ནི་གོས་དཀར་མོ། །རླུང་ནི་སྒྲོལ་མར་རབ་ཏུ་གྲགས། །གཟུགས་སྒྲ་ལ་
སོགས་སྔགས་པ་ཡིས། །ལྷ་ཉིད་དུ་ནི་རྟག་ཏུ་བསྒོམ། །ཞེས་དང༌། ཀྱི་རྡོ་རྗེ་
ལས། གཟུགས་ཕུང་རྡོ་རྗེ་མ་ཡིན་ཏེ། །ཚོར་བ་ལ་ཡང་དཀར་མོར་བརྗོད། །འདུ་
ཤེས་ཆུ་ཡི་རྣལ་འབྱོར་མ། །འདུ་བྱེད་རྡོ་རྗེ་མཁའ་འགྲོ་མ། །རྣམ་ཤེས་ཕུང་པོའི་
ཚུལ་གྱིས་ནི། །བདག་མེད་རྣལ་འབྱོར་མ་གནས་སོ། །ཞེས་དང་། འགྲོ་བ་འདི་
ཀུན་སངས་རྒྱས་ལྔ་བདག་ཉིད། །གར་མཁན་དང་ནི་རི་མོ་བཟང་ལྟར་སྣང་། །གང་
དུ་བདེ་ཆེན་ཞེས་བྱ་གཅིག་པུ་ཉིད། །གཅིག་པུའི་ཉམས་ནི་དུ་མའི་གར་བྱེད་དོ། །
ཞེས་གསུངས་པ་ལྟར། ཕུང་ཁམས་སྐྱེ་མཆེད་ཐམས་ཅད་རྒྱལ་བ་རིགས་ལྔའི་ངོ་
བོར་གཟོད་ནས་གནས་པར་བཤད་པ་ནི་རྣལ་འབྱོར་བླ་མེད་ཀྱི་ཐེག་པའི་བརྗོད་བྱའི་
བ་གཙོ་བོར་ཡིན་ལ། སངས་རྒྱས་ཀྱི་སྐུ་ལ་གནོད་པ་བྱས་ན་སྡིག་ཆོས་ལྕི་བར་གྲུབ་
ཅིང་། དེ་ཡང་སྔོན་དཀྱིལ་འཁོར་དུ་དབང་བསྐུར་བའི་ཚེ། ཆུ་དང་། ཅོད་པན་
དང་། རྡོར་དྲིལ་དང་། མིང་དབང་སྟེ་ལྔས། རྣམ་ཤེས། ཚོར་བ། འདུ་ཤེས།
འདུ་བྱེད། གཟུགས་ཏེ་ཕུང་པོ་ལྔ་དང་། ཞེ་སྡང་། སེར་སྣ། འདོད་ཆགས།

373
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
ཕྲག་དོག །གཏི་མུག་སྟེ་དུག་ལྔའི་རང་བཞིན་མི་བསྐྱོད་པ་དང་། རིན་ཆེན་འབྱུང་
ལྡན། འོད་དཔག་མེད་དང་། དོན་ཡོད་གྲུབ་པ་དང་། རྣམ་པར་སྣང་མཛད་ཀྱི་
ངོ་བོར་གནས་པ་ངོ་སྤྲད་ནས་རྒྱུ་འབྲས་དབྱེར་མེད་དུ་ཤེས་པའི་སྡོམ་པའི་ཕུང་པོ་ལ་
གནོད་པ་བྱས་ན་དེ་དང་འགལ་བས་རྩ་ལྟུང་དུ་གཞག་གོ། །ཡང་འགའ་ཞིག་འདིར་
ནི་རང་གི་ཕུང་པོ་ལ་བརྙས་པ་སྟེ། གཞན་གྱི་ལ་ནི་མ་ཡིན་ནོ་སྙམ་ན་དེ་ནི་མ་ཡིན་
ཏེ། འགྲོ་བ་འདི་ཀུན་སོགས་གོང་གི་ཕུང་ལྔ་པོ་སངས་རྒྱས་ལྔ་ཡིན་པར་འདྲ་བ་ལ་
རང་གཞན་གྱི་དབྱེ་བས་བརྙས་པར་རིགས་མ་རིགས་དབྱེར་མི་རུང་བའི་ཕྱིར་རོ། །
དེས་ན་རང་གི་ལུས་ལ་དགྲར་བལྟ་བས་ལྕེབས་པ་དང་། ཟས་གཅོད་པ་དང་། སྤྱང་
བར་བྱེད་པ་དང་། དུམ་བུར་གཅོད་པ་དང་། མར་མེ་སྦྱར་བ་སོགས་དང་། བརྡེག་
པ་དང་། འཚོགས་པ་དང་། ངག་གིས་ལུས་ངན་འདི་མ་སོས་པས་ལན་ནོ་ཞེས་ཞེ་
ནས་སྨོད་པའམ། གཞན་གྱི་ལུས་ལ་དེ་བཞིན་དུ་བྱེད་པ་སྤང་སྟེ། གཞི་རང་གི་ཉེ་
བར་ལེན་པའི་ཕུང་པོ། བསམ་པ་དེ་སངས་རྒྱས་ལ་སོགས་པར་ཤེས་བཞིན་དུ་ལྟུང་
མེད་ཀྱི་དུས་མ་ཡིན་པར་ཉོན་མོངས་པར་བྱེད་པའི་རྣམ་པ་གང་ཡང་རུང་བས་ཉོན་
མོངས་པར་བྱེད་པ། མཐར་ཐུག་ཕུང་པོ་གཟིར་བ་ན་ལྟུང་བའོ། །
དགུ་པ་སོམ་ཉི་ཟ་བའི་རྩ་ལྟུང་ནི། དྲི་མེད་འོད་ལས། སླར་ཡང་དགུ་པ་ནི་
དག་པའི་ཆོས་ཏེ། སྟོང་པ་ཉིད་ཀྱི་ཆོས་ལ་མ་དད་པར་གྱུར་པ་གང་ཡིན་པའོ། །
ཞེས་དང་། སྙིང་རྒྱན་ལས། དག་པའི་ཆོས་ལ་སོམ་ཉི་བྱུང་། །ཞེས་དང་། གུར་
ལས། ཆོས་ལ་ཡིད་གཉིས་མི་བྱ་ཞིང་། །ཞེས་དང་། དམར་ནག་གི་རྒྱུད་ལས།
བཅོམ་ལྡན་ཆོས་ནི་སུན་མི་དབྱུང་། །ཞེས་དང་། དབང་གི་ལྡེ་མིག་ལས། མཚན་

374
 སྟག་ལུང་སྡོམ་གསུམ་རྒྱས་པ་
ཉིད་ཐེག་པ་སྤོང་བའི་ལམ། །སྤང་བྱ་གཉེན་པོའི་ཚུལ་དུ་འདོད། །དེ་བཞིན་བསྒྱུར་
བ་གཙོ་བོར་བཏོན། །གསང་ཆེན་འདིར་ནི་ཤེས་པའི་ལམ། །ངོ་བོ་ཉིད་དེ་ཡོངས་
ཤེས་པ། །དེ་ཉིད་དག་པའི་གནས་གྱུར་པའོ། །རིགས་མཐུན་གཉེན་པོར་གྱུར་པ་
སྟེ། །གསང་བ་བཟློག་པའི་སྡོམ་པ་ནི། །བྱིས་པ་རྣམས་ལ་བསྟན་པ་མིན། །ཞེས་
གསུངས་པ་ལྟར། སྔགས་བླ་མེད་དུ་ནི་རང་བཞིན་ཤེས་པའི་ལམ་གཙོ་བོར་བྱེད་
ཅི་
པས། བུམ་དབང་དུ་ཕུང་སོགས་ཀྱི་ཆོས་ཐམས་ཅད་ལྷའི་ངོ་བོར་བསྟན་པ་ལ།
འདི་དག་ལྷ་ཡིན་ན་ནི་སྒྲུབ་ཅི་དགོས་སྙམ་པ་དང་། གཟུགས་སོགས་འདི་དག་ནི་
ཕལ་པ་ཉིད་དུ་ཟད་ལ། ལྷ་ནི་མཚན་དཔེས་སྤྲས་པ་འོད་ཀྱི་དཀྱིལ་འཁོར་ཡིན་པས་
མི་བདེན་ནམ་སྙམ་པ་དང་། གསང་དབང་གི་ལམ་དུ་ཤ་ལྔ་བདུད་རྩི་ལྔ་སོགས་རང་
བཞིན་གྱིས་བདུ་ད་རྩིར་བསྟན་པ་ལ། མི་གཙང་བ་འདི་དག་བདུད་རྩི་ཡིན་ན་སྔགས་
ལ་འཇུག་ཅི་དགོས་སྙམ་པ་དང་། དབང་གསུམ་པར་ཐ་མལ་གྱི་མཚན་རྟོག་དང་
བྲལ་བས། ཀུན་ཏུ་རུའི་སྦྱོར་བ་ལས་ཆགས་པའི་གནས་སྐབས་བཞིན་ཉམས་སུ་
མྱོང་བ་དེ་ཉིད་མན་ངག་གིས་གནད་བཅིངས་པས། དགའ་བ་བཞི་དང་། ལམ་གྱི་
སྐུ་བཞིའི་རྟོགས་པ་འཆར་ལ། དཔེ་དོན་གྱི་ཡེ་ཤེས་དེས་ཡིད་དང་། ཐིག་ལེ་དག་
སྐུ་
བྱེད་ཀྱི་ལམ་གྱི་མཆོག་ཏུ་བསྟན་པ་ལ། ཀྱེ་མ་འདི་ལྟ་བུ་ནི་འདོད་ཆེན་པའམ་མུ་
སྟེགས་ཀྱི་ལུགས་མ་ཡིན་ནམ་སྙམ་པ་ལྟ་བུ་དང་། བཞི་པའི་ལམ་དུ། བརྟག་
གཉིས་ལས། རང་བཞིན་གདོད་ནས་མ་སྐྱེས་པ། བདེན་མིན་བརྫུན་མིན་དེ་བཞིན་
དུ། །ཐམས་ཅད་ཆུ་ཡི་ཟླ་བ་ལྟར། །འདོད་པའི་རྣལ་འབྱོར་ད་པཔས་ཤེས་གྱིས། །ཞེས་
གསུངས་ཏེ། འཁོར་འདས་ཀྱི་ཆོས་ཐམས་ཅད་ནི་རང་བཞིན་གྱིས་དག་པ་ཡིན་

375
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
ལ༑ དེའི་ཕྱིར་ཀུན་རྫོབ་འཁོར་བའི་ཆོས་སུ་བཏགས་པ་དང་། དེ་དག་རང་བཞིན་
གྱིས་ལྷར་དག་པ་དང་བཅས་པ། དེ་དག་ཐམས་ཅད་ཀྱང་རང་བཞིན་གྱིས་སྐྱེ་བ་མེད་
པ༑ བདེན་རྫུན་དང་གདགས་པ་དང་བྲལ་བ་ཆུ་ནང་གི་ཟླ་གཟུགས་ལྟར་བསྟན་པ་ལ་
ཡིད་མ་ཆེས་ནས། འདི་ནི་ཡོད་མིན་མེད་མིན་གྱི་ལྟ་བ་ཞིག་གོ་སྙམ་བྱེད་པ་ནི་རྩ་ལྟུང་
གི་དངོས་གཞི་ཡིན་ལ། དེས་ན་དག་པ་ཇི་ལྟ་བ་བཞིན་ཁོང་དུ་མ་ཆུད་ནའང་སངས་
རྒྱས་ཀྱི་གསུང་ལ་མི་བདེན་པ་གར་སྲིད་སྙམ་དུ་རྒྱས་བཏབ་སྟེ། སོམ་ཉི་མེད་པར་
ཡིད་ཆེས་ཤིང་དད་པར་བྱ་དགོས་ལ། མདོར་ན་གཞི་སྟོང་པ་ཉིད་སྤྲོས་པ་དང་བྲལ་
བའི་དབྱིངས། བསམ་པ་སོམ་ཉི་ཟ་བས། སྦྱོར་བ་དངོས་སུ་རྟོགས་པར་བྱེད་པའི་
ཐབས་རྣམས་སྤངས་ཏེ། མཐར་ཐུག་རང་ངམ་གཞན་སྦྱར་བ་སྟེ། ཡན་ལག་འདི་
དག་ཚང་ན་རྩ་ལྟུང་ངོ༌། །
བཅུ་པ་གདུག་ལ་བྱམས་པ་དང་ལྡན་པའི་རྩ་ལྟུང་ནི། དྲི་མེད་འོད་ལས།
སྒྱུའི་བྱམས་པ་ནི་ཁ་ནས་ཚིག་གཞན་འདོན་ཅིང་སྙིང་ལ་གཞན་སེམས་པ་སྟེ། སྒྱུ་
བྱམས་པ་གང་ཡིན་པ་དེ་ནི་ཕྱོགས་ཞེས་པ་བཅུ་པའོ། །ཞེས་དང་། ཤཱནྟི་པས།
སྡང་བ་ཞེས་པ་ནི་བསྟན་པ་འཇིག་པ་སྟེ། དེ་ལ་བྱམས་པ་ནི་བཟོད་ཅིང་ཕན་འདོགས་
པ་དང་། དེ་སྤོང་བ་ནི་གསོད་པ་ལ་སོགས་སྦྱར་བས་སོ། །ཞེས་དང་། གདོང་
དྲུག་གི་རྒྱུད་ལས། བློ་ལྡན་སྒྲུབ་པོ་སེམས་ཅན་ལ། །ཕན་པའི་སེམས་ཀྱིས་སྲོག་མི་
བཅད། །ཅེས་དང་། གདུག་པ་རྣམས་ལ་བཟློག་སྟེ་བྱ། །དངོས་པོ་ཡང་ན་སྔགས་
དང་གཞན། །འཁྲུལ་འཁོར་དང་ནི་ཏིང་ངེ་འཛིན། །སྨན་གྱིས་ཀྱང་ནི་བྱ་བ་སྟེ། །དེ་
ལྟ་ལྟར་མི་བྱེད་དེ་ཡིས་ནི། །དམ་ཚིག་ངེས་པར་ཉམས་པར་འགྱུར། །ཞེས་དང་།

376
 སྟག་ལུང་སྡོམ་གསུམ་རྒྱས་པ་
རྣལ་འབྱོར་རྒྱུད་དུ་ཡང་། བླ་མ་སྨོད་བརྩོན་མ་རུངས་དང་། །དམ་ཚིག་ལས་ནི་
འདའ་བ་དང༌། །དེ་ལ་སོགས་པའི་གནོད་བྱེད་ལ། །བཟོད་པ་བསྒོམ་པར་མི་བྱ་
སྟེ། །འདིའི་ཡུལ་དམ་ཚིག་གསལ་བཀྲ་ལས། །དཀོན་མཆོག་སློབ་དཔོན་སྐུ་དགྲ་
དང༌། །དམ་ཉམས་ལོག་ལྟ་འཁུས་པ་དང༌། །འདུ་བར་འོས་མིན་ཡོངས་ལ་
གནོད། །ངན་སོང་གསུམ་དང་བཅུ་པོ་ནི། །རྣལ་འབྱོར་ཀུན་གྱིས་དང་དུ་བླང་། །
ཞེས་དང་། མགོན་པོ་ཕྱག་བཞི་པའི་རྒྱུད་ལས། བླ་མ་ལ་སྡང་སྔགས་ལ་སྨོད། །
བསྟན་ལ་སྡང་ཞིང་སེམས་ཅན་འཚེ། །དཀོན་མཆོག་སྨོད་དང་སྒྲུབ་ལ་སྡོང་། །
དམ་ཉམས་པ་དང་དམྱལ་བ་དང༌། །ཡི་དྭགས་དུད་འགྲོ་ཞིང་བཅུ་པོ། །ཞེས་
པས། སྔ་མ་ནི་དཀོན་མཆོག་དང་། བླ་མའི་སྐུ་དགྲ་དང་། དམ་ཚིག་མཐའ་དག་
དང་འགལ་བ་དང་། ལས་འབྲས་མི་བདེན་པར་རྟོག་པ་དང་། ཕ་མ་དང་སློབ་དཔོན་
སོགས་ལ་ཆེས་འཁུས་པ་དང་། ཚོགས་གྲལ་དུ་འདུ་མི་འོས་པའི་ཉམས་པ་ཅན་
དགག་མི་ནུས་པ་དང་། དམྱལ་བ་དང༌། ཡི་དྭགས་དང་། དུད་འགྲོ་སྟེ་བསྒྲལ་
བའི་ཞིང་བཅུར་བཤད། ཕྱི་མ་ནི་གོ་བར་སླ་ཞིང་། དེ་བས་ངན་སོང་གསུམ་ནི་ངན་
སོང་སྦྱོང་བ་ལ་སོགས་པའི་དཀྱིལ་འཁོར་གྱི་སྒོ་ནས་ངན་འགྲོ་མཐའ་ཡས་པ་སྐད་
ཅིག་གིས་དག་ཞིང་དུ་གནས་སྤར་བ་དང་། གྲུབ་པའི་རྣལ་འབྱོར་པ་ཕྲིན་ལས་དུས་
ལ་བབ་པ་ཞེ་སྡང་མེ་ལོང་ཡེ་ཤེས་སུ་དག་པ་རྣམས་ཀྱིས་དྲག་པོའི་ཕྲིན་ལས་ཀྱིས་
ངན་འགྲོ་བསྒྲལ་ནས་གནས་སྤར་ཏེ་བདེ་བ་ལ་དགོད་པའི་དགོས་པ་ཡོད་པ་ལས་
གཞན་མ་ཡིན་ལ། སྔ་མ་བདུན་པོ་ནི་བསྒྲལ་ཞིང་སོ་སོ་ངེས་པ་ཐབས་གཞན་གྱིས་ཚེ་
དེར་གཏན་བཟློག་མི་ནུས་པ། བསྟན་སྲུང་ཚང་མས་སྒྲོལ་ཅིག་པར་ལུང་བསྟན་པ་ན་

377
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
སྙིང་རྗེས་མངོན་སྤྱོད་བརྩམ་པར་བྱ་ཞིང་། རང་དང་ཉེ་དུ་སོགས་ལ་འཚེ་བ་ལ་ཞེ་
སྡང་བས་སྒྲོལ་བ་ནི་སེམས་ཅན་དམྱལ་བའི་ས་བོན་གྲུང་པོར་བཏབ་པ་ཡིན་ནོ། །དེ་
ཡང་སྡིག་སྤྱོད་ལ་ལྷག་པར་ཞེན་པ་དག་ལ་ལྷ་སྔགས་ཏིང་ངེ་འཛིན་གྱི་མཐུས་
འཇིགས་སུ་རུང་བའི་ཆོ་འཕྲུལ་གཏང་ལ། སླར་འགྱོད་དེ་རྣམ་དཀར་ལ་འཇུག་ན་
བསྡུ་བར་བྱ་དགོས་ལ། འོན་ཀྱང་མངོན་སྤྱོད་ཀྱི་ཕྲིན་ལས་འདི་ལ་ནི། དཀོན་
མཆོག་ལ་གསོལ་བ་རང་འདོད་མ་ཞུགས་པར་གདབ་སྟེ། རྡོ་རྗེའི་ཆོས་སྐྱོང་བ་
རྣམས་ཆེ་གེ་ཞེས་བྱ་བ་འདི་ཇི་ཞིག་ཡིན་ཁྱེད་ཉིད་ཀྱིས་མཁྱེན་པས། བསྲུང་བྱའི་
གནས་སུ་འདུག་ན་སྲུངས། བསྒྲལ་བྱའི་གནས་སུ་འདུག་ན་སྒྲོལ་ཅེས་ཕྲིན་ལས་
འཆོལ་རིགས་སོ། །སྤྱིར་ར་བྱིས་པའི་སྐྱེ་བོ་སྙིང་རྗེ་བའི་ཡུལ་དུ་གྱུར་པའི་སེམས་ཅན་
འདི་ 
རྣམས་པ་
ལ་
བསྲུ་བའི་ཕྱིར་ཡེ་ཤེས་དང་། ལ་ལས་དང་། འཇིག་རྟེན་པའི་སྲུང་
མའི་ཚོགས་རྣམས་གཡེལ་བ་མེད་པར་གཟིགས་པས། དེ་དག་གསོད་པར་གསོལ་
བ་བཏབ་ན་སྲུང་མ་དེ་རྣམས་རྣལ་འབྱོར་པ་དེ་ལ་འཁུ་ཞིང་གནོད་པ་བྱེད་པར་བཤད་
པ་དང༌། གཙོ་བོར་འོས་མ་ཡིན་པ་ལ་དྲག་ལས་བྱེད་པ་ནི་གསང་སྔགས་བདུད་དུ་
བབས་པ་ཡིན་པ་དང་། རྩ་ལྟུང་འདི་ནི་གདུག་པ་ཅན་གྱི་
གྱི་སྐྱེ་བོ་དེ་རང་གི་དཔོན་དང་
གཡོག་དང་ཉེ་དུ་དང་ཡོན་བདག་སོགས་གང་ཡིན་ཀྱང་ཟློག་ནུས་ན་ཅི་ནས་ཀྱང་
བཟློག་ཅིང་། མི་ནུས་ན་བྱ་བ་མ་ཡིན་པ་དེ་ལས་མ་བཟློག་གི་བར་དུ་གཏམ་འདྲེ་བ་
དང་། ཟས་ཟ་བ་དང་། ཡོན་སྦྱོང་བ་དང་། རིམ་གྲོ་བྱེད་པ་སོགས་མཛའ་བར་མི་
སྟོན་པས་ཁེབས་སོ། །མདོར་ན་གཞི་བསྒྲལ་བའི་ཞིང་བཅུ་ལས་གང་རུང་། བསམ་
པ་དེ་ལ་ཉེ་བར་འདོད་པ། སྦྱོར་བ་དེའི་སྒོ་གསུམ་ལ་ཕན་བདེ་སྒྲུབ་པ། མཐར་ཐུག་

378
 སྟག་ལུང་སྡོམ་གསུམ་རྒྱས་པ་
དེས་དེ་མགུ་བ་སྟེ་འདི་དག་ཚང་ན་རྩ་ལྟུང་དུ་འགྱུར་རོ། །
བཅུ་གཅིག་པ་དེར་རྟོག་པའི་རྩ་ལྟུང་ནི། དྲི་མེད་འོད་ལས། མིང་སོགས་
བྲལ་བ་བདེ་བ་སྟེར་ལ་ཞེས་པ་དེ་བཞིན་གཤེགས་པའི་དེ་ཁོ་ན་ཉིད་ལ་རྟོག་པ་གང་
ཡིན་པ་དེ་ནི། དྲག་པོ་ཞེས་པ་སྟེ་བཅུ་གཅིག་པའོ། །ཞེས་དང་། ཤཱནྟི་པས། ཆོས་
ལ་ཚད་མས་གཞལ་མི་བྱ། །ཆོས་ཞེས་པ་ནི་ཀུན་རྫོབ་ཀྱི་བདེན་པ་ཇི་ལྟར་གསུངས་
པའོ། །དེ་ལ་ཚད་མས་གཞལ་མི་བྱ། །ཞེས་བྱ་བའི་དོན་ནི་སྔོན་དུ་དཔྱད་ཟིན་ཏོ། །
ཞེས་པ་ཙམ་དང་། མན་ངག་སྙེ་མར་ཐོག་མ་དང་། ཐ་མ་དང་། དབུས་ཀྱི་ཆོས་
ཐམས་ཅད་པ་ལ། ཐོག་མ་དང་། ཐ་མ་དང་དབུས་སུ་རྟོག་པ་དང་། ཞེས་དང་།
ལཀམི་ཀཱ་རས། མིང་སོགས་བྲལ་བ་ནི་མིང་དང་ཚིག་ལ་སོགས་པས་བརྗོད་དུ་མི་
བཏུབ་པའོ། །དེ་ལ་མཐར་རྟོག་པ་ནི་རྟག་ཆད་དུ་རྟོག་པ་སྟེ། ཞེས་དང་། རིགས་
ལྡན་པདྨ་དཀར་པོས། མ་འོངས་དུས་ན་རྟག་ཏུ་རྟོག་གེ་ལ་སོགས་བསྟན་བཅོས་ལ་
གཏད་སྣ་ཚོགས་བློ། །སངས་རྒྱས་པ་ཡང་གཞན་གྱི་རྟོག་གེ་པ་དང་ཕྲད་པའི་དབང་
གིས་ལོག་པར་འབྱུང་འགྱུར་ཏེ། །ཞེས་གསུངས་པ་ལྟར། འདིའི་ཡུལ་ནི། ཆོས་
ཐམས་ཅད་ཀྱི་ཆོས་ཉིད་དོན་དམ་པའི་བདེན་པ་སྟེ། གཞིའི་དེ་ཁོ་ན་ཉིད་དང་། ལམ་
གྱི་འཕགས་པའི་ཡང་དག་པའི་ལྟ་བ་དང་། མཉམ་གཞག་གི་གནས་སྐབས་དང་།
རྗེས་ཐོབ་ཀྱི་དོན་དམ་ངོས་འཛིན་པ་དང་། འབྲས་བུ་སངས་རྒྱས་ཀྱི་དེ་ཁོ་ན་ཉིད་
རྣམས་ལ་འདི་ནི་སྟོང་པའོ་ཞེས་སམ། མི་སྟོང་པའོ་ཞེས་སམ། ཟུང་དུ་འཇུག་པའོ་
ཞེས་སམ། ཁས་མི་ལེན་ནོ་ཞེས་སམ། རྟག་པའོ་ཞེས་སམ། ཐེར་ཟུག་པའོ་ཞེས་
སོགས་ཞེ་ནས་འཛིན་པའི་བློ་སྟེ། མདོར་ན་གང་དུ་དམིགས་ཤིང་ཞེན་ཡང་མཐར་

379
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
འཛིན་གྱི་ལྟ་བ་ཁོ་ན་ཡིན་ལ། དེ་ནི་རྩ་ལྟུང་འདིའི་དངོས་གཞི་ཡིན་ཞིང་། མིང་ཚིག་
ཐ་སྙད་དང་མཚན་མ་ཐམས་ཅད་ནི་རྟོག་པས་ཀུན་ནས་བཏགས་པ་ཙམ་ལས། ཡུལ་
གཟུགས་སྒྲ་དྲི་རོ་རེག་ཆོས་ཀྱང་དབང་པོས་མངོན་སུམ་དུ་ཤེས་པ་མ་གཏོགས་རྟོག་
པས་དངོས་སུ་མི་ཤེས་ན། དོན་དམ་པ་དབང་པོའི་སྤྱོད་ཡུལ་ལས་འདས་པ་ནི་ལྟ་
སྨོས་ཀྱང་ཅི་དགོས་ཏེ། ཆོས་ཉིད་རྣམ་རྟོག་གིས་གཞལ་བྱ་མ་ཡིན་པར་ཁོང་དུ་ཆུད་
ན་རྩ་ལྟུང་འདི་བསྲུང་སླའོ། །མདོར་ན་གཞི་ཆོས་ཐམས་ཅད་ཀྱི་ཆོས་ཉིད་དོན་དམ་
བདེན་པ། བསམ་པ་གྲུབ་ མཐའ་ད་ངན་ཞེན་ནམ་སོམ་ཉིའམ་ཕྱིན་ལོག་གོམས་
གྲུབ་
པས། སྦྱོར་བ་སོ་སོ་རང་གིས་རིག་པ་ལས་གཞན་པས་རྟོག་པ། མཐར་ཐུག་དེ་
ཙམ་གྱིས་ཟབ་མོར་སེམས་པ་སྟེ། ཡན་ལག་འདི་དག་ཚང་ན་དེར་རྟོག་པའི་རྩ་ལྟུང་
དུ་འགྱུར་རོ། །
བཅུ་གཉིས་པ་སེམས་སུན་འབྱིན་པའི་རྩ་ལྟུང་ནི། དྲི་མེད་འོད་ལས། དག་
པའི་སེམས་ཅན་དག་ལ་སྟེ་རྣལ་འབྱོར་པ་ལ་སྐྱོན་བརྗོད་པ་ལས། ཉི་མ་ཞེས་པ་བཅུ་
གཉིས་པར་འགྱུར་རོ། །ཞེས་དང་། ཤཱནྟི་པས། དད་ལྡན་སེམས་ཅན་བཟློག་པ་
མིན། །ཞེས་པས་དད་ལྡན་སེམས་ཅན་ཞེས་བྱ་བ་ནི། བདག་གིས་ཕའི་བགོ་སྐལ་
གྱི་ཡུལ་ལ་དད་པ་སྟེ། དེའི་སེམས་བཟློག་པ་མིན་ཞེས་བྱ་བ་སུན་མི་དབྱུང་བའོ་ཞེས་
དང་། སྙིང་པོ་ཞབས་ཀྱིས། སེམས་ཅན་དད་དང་ལྡན་པ་ཡི། །སེམས་སུན་འབྱིན་
པའི་དམ་ཚིག་ནི། །དད་པ་ལྡན་པའི་གང་ཟག་རྣམས། །ཟབ་མོའི་དོན་ལས་བཟློག་
ནས་ནི། །མུ་སྟེགས་ཆོས་ལ་སྦྱོར་བྱེད་པ། །ཞེས་གསུངས་པ་ལྟར། རྩ་ལྟུང་འདིའི་
གཞི་ནི། རྣལ་འབྱོར་པ་སྐྱོན་དང་བྲལ་བ་གཞན་ལ་ཆགས་སྡང་གིས་སྐུར་པ་བཏབ་
སྐུལ

380
 སྟག་ལུང་སྡོམ་གསུམ་རྒྱས་པ་
པས་སེམས་ཅན་དེ་རང་ལ་མ་དད་པར་བྱས་པ་ཡིན་ལ། ཡང་ན་སེམས་ཅན་དད་པ་
ཅན་ཆོས་ཁོ་ན་དོན་དུ་གཉེར་བ་ལ་སྒོ་གསུམ་བག་མ་བསྡམས་པས་ལོག་ལྟ་བསྐྱེད་
པའམ། ཟང་ཟིང་སོགས་ཀྱིས་བྲིད་པའམ། བློ་དང་མི་འཚམས་པའི་ཆོས་བསྟན་
པའི་རྒྱུས་ཆོས་དང་གང་ཟག་ལ་མ་དད་པར་གྱུར་པ་ཡང་ལྟུང་བ་འདིར་བཤད་རུང་
བར་གོའོ། །རྩ་ལྟུང་གསུམ་པ་དང་མི་ཟློས་པ་ནི། སྔ་མ་རྡོ་རྗེའི་སྤུན་ལ་ཞེ་སྡང་དྲག་
པོས་ཁྲོ་བ་དང་། འདི་ཕྲག་དོག་ཙམ་གྱིས་སྐྱོན་བརྗོད་པས་ཁྱད་པར་འབྱེད་ལ།
བདུན་པ་དང་མི་ཟློས་པ་ནི། སྔ་མ་གསང་བ་སྒྲོགས་འདོད་པ་དང་། འདི་སུན་
འབྱིན་འདོད་ཀྱིས་ཀུན་སློང་ཐ་དད་པས་སོ། །མདོར་ན་སྔ་མ་ལྟར་འཆད་ཚེ། གཞི་
རྣལ་འབྱོར་གྱི་ངང་ཚུལ་དང་ལྡན་པ་ལ། བསམ་པ་ཕྲག་དོག་གི་དབང་གིས། སྦྱོར་
བ་སྐྱོན་བརྗོད་པ། མཐར་ཐུག་ཡུལ་གྱིས་གོ་བས་དད་པ་བཟློག་ན་འདིར་འགྱུར་
རོ། །གཉིས་པ་ལྟར་ན། གཞི་གསང་སྔགས་ལ་དད་པའི་སེམས་ཅན། བསམ་པ་
སུན་ཕྱུང་འདོད་པས། སྦྱོར་བ་སྤྱོད་ལམ་མ་མཁས་པའམ། གནས་མིན་གྱིས་
གཡེང་དུ་གཞུག་པའམ། བློར་མི་འཚམས་པའི་ཆོས་སྟོན་པས། མཐར་ཐུག་ཕ་
རོལ་པོ་ཆོས་དང་གང་ཟག་ལ་མ་དད་པར་གྱུར་ན་རྩ་ལྟུང་འདིའོ། །སེམས་ཅན་དེ་
ཉིད་ཀྱིས་འདུལ་བའམ། གཞན་མང་པོ་ལ་ཕན་པ་ ར་མཐོང་ནས། ཅུང་ཟད་སུན་
ཕྱུང་སྟེ་མཐའ་བསྡུ་བ་ན་ཉེས་པ་མེད་དོ། །
བཅུ་གསུམ་པ་མི་བསྟེན་པའི་རྩ་ལྟུང་ནི། དྲི་མེད་འོད་ལས། ཚོགས་ཀྱི་
འཁོར་ལོ་དམ་ཚིག་ཐོབ་པར་གྱུར་པ་གཏོང་བ་ལས་གཞན་དུ་བཅུ་གསུམ་པར་འགྱུར་
རོ། །ཞེས་དང་། སྙིང་པོའི་ཞབས་ཀྱིས། དམ་ཚིག་རྣམས་ལས་ཇི་བཞིན་རྙེད། །

དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་381
མི་བསྟེན་དམ་ཚིག་ཉམས་པའི་ཚད། །དམ་ཚིག་ཉིན་མཚན་མི་སྡོ་དང་། །སྤྱད་པ་
ལ་སོགས་ལྔ་པོ་ལྔ། །དང་དུ་བླངས་ནས་མི་བསྟེན་པ། །ཞེས་དང་། ལཀམི་ཀཱ་རས།
སྐྱོན་དང་བྲལ་ཞིང་མཚན་ཉིད་ལྡན་པའི་རིག་མའམ། བདུད་རྩི་ནི་དམ་ཚིག་གོ། །དེ་
ཡང་ཉེས་པ་དང་བྲལ་བ་ཡིན་པར་ཤེས་པ། རྙེད་པའམ་རྙེད་རུང་བ་སྤྱད་དུ་ཡོད་པ།
དེའི་ཕན་ཡོན་ཤེས་པ། རང་ཐ་མལ་དུ་གནས་པ། རྙེད་བཞིན་དུ་མི་བསྟེན་པའམ།
དེ་ལྟ་བུས་བསྟེན་པ་ལ་ཉོན་མོངས་ཀྱིས་ཀུན་ནས་བསླངས་པས་སྨོད་པ་ནི་རྩ་བའི་ལྟུང་
བའོ། །ཞེས་གསུངས་པས། རྩ་ལྟུང་འདི་ལ་ཤ་ལྔ་དང་། བདུད་རྩི་ལྔ་དང་། དེར་ར་
བྱིན་གྱིས་བརླབས་པའི་བཟའ་བཏུང་སྤྱི་སོགས་བཟའ་བའི་དམ་ཚིག་དང་། མཚན་
ཉིད་དང་ལྡན་པའི་བུད་མེད་ལས་ཀྱི་ཕྱག་རྒྱ་བསྟེན་པའི་དམ་ཚིག་དང་། སྐུའི་དམ་
རྫས་སྣང་བརྙན། གསུང་གི་དམ་རྫས་བགྲང་ཕྲེང་། གླེགས་བམ། ཐུགས་ཀྱི་དམ་
རྫས་རྡོར་དྲིལ་ཌཱ་རུ་ཐོད་པ་ཁ་ཧཱུཾ། ཡོན་ཏན་དང་ཕྲིན་ལས་ཀྱི་དམ་རྫས་རྒྱན་དྲུག་
སོགས་ཏེ། བཅང་བར་བྱ་བའི་དམ་ཚིག་རྣམས་ལ་ཞེ་ནས་བརྙས་ཤིང་ལུས་ཀྱིས་
འདོར་བའམ། ངག་གིས་སྨོད་ཅིང་། མི་སྨོད་ཀྱང་འབྱོལ་ཞིང་ཐབས་ཀྱིས་སྤོང་
བའི་རྩ་ལྟུང་འདི་ཡིན་ལ། དེ་ཡང་དགེ་སློང་རྡོ་རྗེ་འཛིན་པ་ལྟ་བུས་བཟའ་བ་དང་
བསྟེན་བྱའི་དམ་ཚིག་རྙེད་པའི་ཚེ་སེམས་ཀྱིས་འདོར་ན་རྩ་ལྟུང་དུ་འགྱུར་ཞིང་།
ལུས་ཀྱིས་དངོས་སུ་མ་བསྟེན་ན་ནི་མི་ཆོག་པ་མིན་པས། ཤ་ལྔ་དང་བདུད་རྩི་ལྔ་དང་
བུད་མེད་ཀྱི་ཚོགས་རྣམས་གནས་སྐབས་གང་དུ་མཐོང་ཡང་དེ་དག་གི་རང་བཞིན་
བདུད་རྩི་དང་། རྣལ་འབྱོར་མར་ཤེས་པས་སེམས་ཀྱིས་ཕུང་ཁམས་ལྷའི་བདག་ཉིད་
རྣམས་མཆོད་པའི་ཏིང་ངེ་འཛིན་བྱ་བ་ཁོ་ནས་གྲུབ་བོ། །ལས་དང་པོ་པས་ནི་དབང་

382 སྟག་ལུང་སྡོམ་གསུམ་རྒྱས་པ་
གོང་མའི་བྱ་བ་སྒྲ་ཇི་བཞིན་དུ་སྤྱད་བྱ་མ་ཡིན་ཞིང་། འདོད་ཆགས་ཀྱི་དབང་གིས་
བུད་མེད་བསྟེན་པ་དང་། སྲེད་པས་ཤ་ཆང་སྤྱོད་པ་ནི་སྔགས་ཀྱི་དམ་ཚིག་ལྟ་ག་ལ་
ཞིག །དམ་ཚིག་ཐམས་ཅད་ཀྱི་མི་མཐུན་པའི་ཕྱོགས་ཡིན་ཏེ། སངས་རྒྱས་ཀྱི་ཆོས་
ནི་ཐོག་མཐའ་བར་གསུམ་དུ་དགེ་བ་ཞིག་ཡིན་པས་རྣམ་དབྱེ་ལ་མཁས་དགོས་པ་
དང་། སྤྱིར་དགེ་འདུན་གྱི་ཚུལ་ཁྲིམས་བསྲུང་བ་དང་། སྣོད་མིན་དང་། མ་སྨིན་
པའི་སློབ་མ་མ་དད་པ་སྤང་བ་དང་། ཤིན་ཏུ་སྤྲོས་མེད་ཀྱི་རྣལ་འབྱོར་ཁོ་ན་ལ་གཅིག་
ཏུ་བྱེད་ཚེ་སྔ་མ་གསུམ་ལ་སེམས་ཀྱིས་ཚོགས་འཁོར་ལ་སྤྱོད་པའམ། བཟའ་བའི་
དམ་ཚིག་རྫས་ལྕེ་ལ་རེག་པ་ཙམ་དང་། བསྟེན་པའི་དམ་ཚིག་ལ་གཡོན་ནས་བསྐོར་
ཏེ་འགྲོ་བ་ཙམ་ནུས་ན་ལེགས་ཀྱི། གཞན་ལྟུང་བ་མེད་དོ། །མདོར་ན་གཞི་ཚོགས་
ཀྱི་འཁོར་ལོས་མཚོན་པའི་གནས་སྐབས་ཇི་ལྟ་བ་ལ་བབས་པ། མཚན་ཉིད་ཚང་
བའི་དེ་དུས་ཀྱི་དམ་ཚིག་གི་རྫས་རྙེད་པ། བསམ་པ་འདོར་བར་བསམ་པ། སྦྱོར་བ་
ཆོ་ག་ཇི་བཞིན་དུ་མི་བསྟེན་པ། མཐར་ཐུག་སྐབས་ལས་ཡོལ་བ་སྟེ། ཡན་ལག་
འདི་དག་ཚང་ན་རྩ་ལྟུང་ངོ༌། །
བཅུ་བཞི་པ་བུད་མེད་ལ་སྨོད་པའི་རྩ་ལྟུང་ནི། དྲི་མེད་འོད་ལས། བུད་མེད་
ཐམས་ཅད་ལ་སྨོད་པ་གང་ཡིན་པ་དེ་ནི་ངེས་པར་གདོན་མི་ཟ་བ་མ་ནུ་ཞེས་པ་བཅུ་
བཞི་པར་འགྱུར་རོ། །ཞེས་དང་། ཤཱནྟི་པས། བུད་མེད་ཅེས་བྱ་བ་ནི། རྡོ་རྗེ་ཕག་
མོ་ལ་སོགས་པ་ལྷ་མོ་འཇིག་རྟེན་ལས་འདས་པའོ། །དེ་དག་ཉིད་སྲིད་པ་སྐྱེད་པ་ན་
ཤེས་རབ་ཀྱི་རང་བཞིན་ཏེ། རྒྱལ་བ་སྐྱེད་མ་ལས་སྲས་སངས་རྒྱས་དང་བྱང་ཆུབ་
སེམས་དཔའ་རྣམས་འབྱུང་བ་དང་ཆོས་མཐུན་ཏེ། ཞེས་དང་། དེ་བས་ན། དེདེ་

383
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
རྣམས་རབ་ཏུ་འདུལ་བའི་ཕྱིར་བུད་མེད་དུ་སྤྲུལ་པའི་ལྷ་རྣམས་འདི་ན་གནས་པར་ག་
ལ་སྨད་དེ། ཞེས་བཤད་ཅིང་། ལཀྵམི་ཀཱ་རས། བུད་མེད་ཤེས་རབ་རང་བཞིན་ལ་
ཞེས་པ། ཤེས་རབ་ནི་དེ་བཞིན་ཉིད་ཤེས་པའོ། །དེ་རྟོགས་ཤིང་མཚོན་པར་བྱེད་པའི་
གཞི་གྱུར་པ་ནི་ཤེས་རབ་རང་བཞིན་ཏེ། དབང་གསུམ་པའི་བུད་མེད་དོ། ། ལྟུང་བའི་
མཚན་ཉིད་སྔར་བཞིན་ནོ། །ཞེས་ཏེ། དབང་གསུམ་པའི་བུད་མེད་ནི། རིག་མའི་
མཚན་ཉིད་དང་ལྡན་པ། དེར་འདུ་ཤེས་པ་ལ་ཉོན་མོངས་པས་བསླངས་ནས་སྨོད་པ་
ནི་བཅུ་བཞི་ཞེས་པའོ། །ཞེས་དང་། སྙིང་པོའི་ཞབས་ཀྱིས། རྩ་ལྟུང་བཅུ་བཞི་པའི་
སྐབས་སུ། ལས་ཀྱི་ཕྱག་རྒྱ་མཚན་ལྡན་པ། །བསྟེན་ནས་དེ་ལ་ལོབས་གྱུར་ན། །
ཡིད་ཀྱི་ལྷ་མོ་བསྟེན་པར་བྱ། །དེ་ནས་གཏུམ་མོ་ཉིད་ལ་བསྟེན། །དེ་ནས་ཤེས་རབ་
དགའ་མ་ནས། །ལྷན་སྐྱེས་དགའ་མའི་བར་དུ་ནི། །བསྟེན་པས་ཡེ་ཤེས་རིམ་པས་
སྐྱེ། །དེ་ནས་ཕྱག་རྒྱའི་དངོས་གྲུབ་ཐོབ། །དེ་ལྟར་བུད་མེད་ཤེས་རབ་ལ། །སྨོད་
ཅིང་སྤོང་བར་བྱེད་པ་དག །ཞེས་ངོས་བཟུང་བས་རྩ་ལྟུང་འདིའི་ཡུལ་བུད་མེད་ཉིད་
ནི། སྤྱིར་ཐབས་ཤེས་ཀྱང་གནས་སྐབས་དང་དགོས་པ་དང་བསམ་པའི་དབང་
གིས་འཇོག་པའི་ཕྱིར་ཆོས་གཅིག་ཉིད་ཀྱང་རེས་འགའ་ཐབས་དང་རེས་འགའ་ཤེས་
རབ་ཏུ་འགྱུར་བས་མ་ངེས་མོད་ཀྱང་། རྣལ་འབྱོར་པས་བསྟེན་པར་བྱ་བའི་ཆ་
ནས། ལས་ཆོས་དམ་ཚིག་ཕྱག་ཆེན་ཏེ། བུད་མེད་དམ་ཕྱག་རྒྱ་རྣམ་བཞིར་བསྡུ་ལ།
བཞི་ཀའང་རྩ་ལྟུང་གི་ཡུལ་ཡིན་ཏེ། བུད་མེད་ཐམས་ཅད་ལ་ཞེས་པའི་ཐམས་ཅད་
ཀྱིས་སྒྲས་བསྡུས་པའི་ཕྱིར་རོ། །དེ་ལས་ཀྱང་འབྱུང་ཉེ་བས་བུད་མེད་གཅིག་ལ་ཡང་
རུང་སྟེ། ཡིད་ཀྱིས་སྡང་ཞིང་ངག་གིས་སྨོད་པ་དང་། ལུས་ཀྱི་བརྡེག་པ་སོགས་

384
 སྟག་ལུང་སྡོམ་གསུམ་རྒྱས་པ་
མི་བྱ་བར་དངོས་སམ། བསམ་པས། བུད་མེད་ཐམས་ཅད་མཐོང་བ་ན། །གཡོན་
ནས་ལན་གསུམ་བསྐོར་བྱ་ཞིང་། །སྤྱི་བོས་ཕྱག་ནི་བྱས་ནས་སུ། །ལན་གསུམ་བར་
དུ་གསོལ་བ་གདབ། །ཁྱོད་མ་བདག་ཉིད་བུ་ཡིན་ཏེ། །ཇི་སྲིད་བྱང་ཆུབ་འབྱུང་བར་
དུ། །བྱང་ཆུབ་ཡན་ལག་ནུ་མ་ལས། །
བྱུ་བྱུང་བའི་རང་གི་འོ་མས་སྐྱོངས། །ཞེས་
པ་ལྟར་གུས་པར་བྱ་ཞིང་། མདོར་ན་བརྡ་དོན་རྟགས་ཀྱི་རྣལ་འབྱོར་མའི་ངང་ཚུལ་
ཤེས་པས་ཕྱག་རྒྱ་རྣམ་པ་བཞི་ལ་མ་དད་པ་སྤངས་ཏེ། དག་པ་ཡེ་ཤེས་ཀྱི་སྣང་བས་
རྒྱས་བཏབ་པས་འདི་ཁེགས་སོ། །གཞི་སྤྱི་དང་བྱེ་བྲག་ལ་ལྟོས་པའི་ཤེས་རབ་མ།
བསམ་པ་སྨོད་པར་འདུན་པས། སྦྱོར་བ་དངོས་ཚིག་གང་ཡང་རུང་བས་ངོའམ་ལྐོག་
ཏུ་འཕྱ་བ། མཐར་ཐུག་སྙིང་ཚིམ་ཞིང་གཞན་གྱིས་གོ་བ་ན་རྩ་ལྟུང་ངོ༌། །
གཉིས་པ་ཡན་ལག་གི་ལྟུང་བ་རྣམ་པར་བཤད་པ་ལ། དང་པོ་བརྒྱད་བཤད་
པ་ནི། སློབ་དཔོན་དཔའ་བོས། རབ་ཏུ་བདེ་བ་འཕྲོག་བྱེད་པ། །ཡན་ལག་ཉེས་པ་
ང་ཡིས་བཤད། །དམ་ཚིག་དག་དང་མི་ལྡན་པའི། །རིག་མ་བསྟེན་པར་དགའ་བ་
ནི། །ཡན་ལག་ཉེས་པ་དང་པོ་ཡིན། །ཞེས་རིག་མ་མཚན་ལྡན་དབང་གིས་སྨིན་
པར་བྱས། དམ་ཚིག་ལ་བཀོད། སྔགས་རྒྱུད་ལ་ལེགས་པར་བསླབ་པ་ནི་ཡོངས་
སུ་སྦྱངས་བའམ་ཚུལ་དང་ལྡན་པ་ཡིན་ལ། དེ་ལས་བཟློག་པ་བསྟེན་ན་དང་པོའོ། །
ཚོགས་ཀྱི་འཁོར་ལོའི་རྩོད་པ་ནི། །ཡན་ལག་ཉེས་པ་གཉིས་པ་ཡིན། །ཞེས་ཚོགས་
འཁོར་རམ་དཔའ་བོ་དང་དཔའ་མོའི་སྟོན་མོའི་དུས། ཕན་ཚུན་ལུས་ཀྱིས་བརྡེག་པ་
དང་། ངག་གི་རྩོད་པ་ནི་གཉིས་པའོ། ། མ་གསུངས་པ་ཡི་རིག་མ་ལས། །སྔགས་
པས་བདུད་རྩི་ཐོབ་བྱེད་པ། །ཡན་ལག་ཉེས་པ་གསུམ་པ་ཡིན། །ཞེས་པས་རྒྱུད་དང་

385
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
མན་ངག་ལས་གསུངས་པའི་མཚན་ཉིད་མ་ཚང་བའི་བུད་མེད་ཕལ་པ་ལས་རིལ་
བུའམ་བདེ་བའི་རྒྱུར་བདུད་རྩི་ལེན་པ་ནི་གསུམ་པའོ། །གསང་སྤྱོད་མན་ངག་ཤེས་
གྱུར་ཀྱང་། །གཞན་ལ་མི་སྟོན་ཤེས་རབ་ངན། །ཡན་ལག་ཉེས་པ་བཞི་པ་ཡིན། །
ཞེས་གསང་བའི་ཆོས་སྟོན་པའི་སྣོད་རུང་དོན་གཉེར་རྣམས་ལ་དཔེ་མཁྱུད་ཀྱིས་མི་
སྟོན་པ་ནི་བཞི་པའོ། །དད་པའི་སེམས་ཅན་ཆོས་ཀྱིས་རྒྱུས། །གཞན་ལ་གཏམ་བྱེད་
བྱང་ཆུབ་སེམས། །ཡན་ལག་ཉེས་པ་ལྔ་པ་ཡིན། །ཞེས་པས་དད་ལྡན་གྱིས་བྱང་
ཆུབ་སེམས་ལ་སོགས་པ་ཆོས་ཀྱི་གཏམ་དྲི་བ་ལ་གནས་སྐབས་གཞན་སྟོན་པ་ནི་ལྔ་
པའོ། །ཉན་ཐོས་ནང་དུ་ཞག་བདུན་འདས། །ཡན་ལག་ཉེས་པ་དྲུག་པ་ཡིན། །ཞེས་
པས་ཟབ་མོའི་གནས་ལ་འཇིགས་ཤིང་། རང་ཞི་དོན་དུ་གཉེར་བ། ལྟ་བ་གང་ཟག་
གི་བདག་མེད་དང་། སྤྱོད་པ་ལུས་ངག་གི་བསླབ་པ་ཙམ་གྱིས་ཆོག་པར་འཛིན་པའི་
ཉན་ཐོས་ཀྱི་ནང་དུ་ཞག་བདུན་ལོངས་པར་གནས་པ་ན་དྲུག་པའོ། །རྣལ་འབྱོར་ཡེ་
ཤེས་མི་ཤེས་པར། །ང་ནི་སྔགས་པ་ཡིན་ཟེར་བ། ། ཡན་ལག་ཉེས་པ་བདུན་པ་
ཡིན། །ཞེས་པས། གསང་སྔགས་ཀྱི་དེ་ཁོ་ན་ཉིད་མི་ཤེས་པར་སྔགས་པ་ཞེས་པའི་
སྒྲ་ཙམ་ལ་མངོན་པར་ཞེན་ནས། ཁོ་བོ་ནི་སྔགས་པའོ་ཞེས་པས་རློམ་སེམས་པ་ནི་
བདུན་པའོ། །སྣོད་མིན་སེམས་ཅན་ཐམས་ཅད་ལ། །ཕྱི་ཡི་ཆོས་བཤད་བྱེད་པ་
ལས། །གསང་བའི་ཆོས་རྣམས་བཤད་པ་ནི། །ཡན་ལག་ཉེས་པ་བརྒྱད་པ་ཡིན། །
ཞེས་པས་སྣོད་མིན་ལ་ཤེས་བཞིན་དུ་གསང་ཆོས་གསལ་བར་སྟོན་པ་ནི་བརྒྱད་
པའོ། །ཞེས་ཤེས་པར་བྱའོ། །
ཡན་ལག་གི་ལྟུང་བ་བཅོ་ལྔ་བཤད་པ་ནི། རང་གི་ལྷའི་སྒོམ་བཟླས་མཆོད་

386
 སྟག་ལུང་སྡོམ་གསུམ་རྒྱས་པ་
བསྟོད་སོགས་ཉིན་མཚན་གྱི་ཐུན་སོ་སོ་ལས་འདས་པ་དང་། རང་གི་རིགས་བརྟག
པའི་མེ་ཏོག་ཕོག་པའི་ལྷ་དོར་ནས། ལྷ་གཞན་བླང་བ་དང་། མུ་སྟེགས་པའི་
ལྷའམ། འཇིག་རྟེན་སྐྱོང་བའི་ལྷ་རྟེན་ལ་གུས་པས་ཕྱག་བྱེད་པ་དང་། བསྐྱེད་རིམ་
ལྷ་ཡི་འཁོར་ལོ་སྒྱུ་མ་남ལྟ་བུར་མི་བལྟ་བར་དངོས་པོ་ཐེར་ཟུག་ཏུ་བསྒོམ་པ་དང་།
དབང་མ་རྫོགས་པར་རྡོ་རྗེའི་སློབ་དཔོན་བྱས་ཏེ་མ་ཐོབ་པའི་ཆོས་འཆད་པ་དང་།
ཆོས་བརྒྱད་ལ་ཞེན་པས་གསང་སྔགས་སྟོན་པ་དང་། སོ་ཐར་བྱང་སྡོམ་གྱི་བསླབ་བྱ་
དང་། རིག་འཛིན་གྱི་དམ་ཚིག་ཕྲ་མོ་རྣམས་ཁྱད་དུ་གསོད་པ་དང་། རྙེད་བཀུར་གྱི་
ཆེད་དུ་རང་གིས་མ་ཐོབ་པའི་ཡོན་ཏན་རྣམས་ཐོབ་པར་ཁས་འཆེ་བ་དང་། སྔོན་དུ་
བསྙེན་པ་དུས་གྲངས་མཚན་མའི་ངེས་པ་ཅན་མ་སོང་བར་ཞི་རྒྱས་དབང་དྲག་གི་ལས་
རབ་འབྱམས་རྩོམ་པ་དང༌། དབང་ཐོབ་ནས་སྒོམ་བཟླས་སོགས་མི་བྱེད་པར་སྙོམ་
ལས་ཁོ་ནར་འདུག་པ་དང་། དམ་ཚིག་ཉམས་པ་སོགས་གདུལ་ནུས་བཞིན་དུ་ཡལ་
བར་འདོར་བ་དང་། ཐེག་པ་འོག་མའི་སྤྱོད་པ་ཁོ་ན་ལ་དགའ་བས་ཕྱིས་ཀྱང་ཉམས་
སུ་ལེན་པ་དང་། གྲགས་སོགས་ཀྱི་ཆེད་དུ་འཇིག་རྟེན་པ་དག་དང་མཐུན་པར་སྤྱོད་
པའི་རྣམ་གཡེང་གིས་དུས་འདའ་བ་དང་། རང་གི་སྡོམ་པ་གང་ཡང་རུང་བ་ཉམས་
པ་ཤེས་བཞིན་དུ་ཇི་མི་
སྙསྙམ་པས་ཕྱིར་བཅོས་མི་བྱེད་པ་དང་། རང་གི་སྤྱོད་པ་དུས་
ཚོད་དང་འབྲེལ་བ་སྤངས་ནས་སྤྱོད་པ་གཞན་བྱེད་པ་སྟེ་བཅོ་ལྔ་པའོ། །
གཞན་ཡང་ཡན་ལག་གི་ཉེས་པ་བདུན་ནི། བླ་མ་དམ་པ་བསྟེན་ཅིང་དམ་པ་
མ་ཡིན་པ་སྤོང་བ་དང་། སློབ་མ་སྣོད་རུང་སྡུད་ཅིང་སྣོད་དང་མི་ལྡན་པ་མི་སྡུད་པ་
དང་། ཚེ་འདིའི་ཆེད་དུ་གཞན་ལ་གནོད་པ་མི་བྱེད་པ་དང་། དཀོན་མཆོག་གི་རྫས་

387
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
སོགས་ལྕི་བའི་རྫས་ལ་ལོངས་མི་སྤྱོད་པ་དང་། གཞན་གྱི་དོན་ཡལ་བར་མི་འདོར་བ་
དང༌། དགེ་བ་ཅི་བྱེད་སྦྱོར་བ་སེམས་བསྐྱེད། དངོས་གཞི་འཁོར་གསུམ་དག་པ།
རྗེས་བསྔོ་བས་རྒྱས་ཐེབས་པ་དང་། འཆི་ལྟས་ཀྱི་དེ་ཉིད་ཤེས་པས་དུས་སུ་མ་བབ
པར་མི་འཕོ་བ་རྣམས་ཏེ་དེ་དག་གི་མི་མཐུན་ཕྱོགས་རྣམས་སྤང་ངོ༌། །དམ་ཚིག་
ཐམས་ཅད་ཀྱང་མདོར་བསྡུ་ན་དཀོན་མཆོག་གསུམ་དང་། ཕྱི་ནང་གི་བྱང་སེམས་མི་
སྤང་། ཡུལ་ཡུལ་ཅན་གྱི་དག་པ་ལ་ཡིད་ཆེས། ཕྱི་ནང་མཐུན་རྐྱེན་ཉེ་བར་བསྟེན།
ཚར་བཅད་རྗེས་བཟུང་གི་ཕྲིན་ལས་དུས་ཡོལ་མེད་པར་བསྒྲུབ་པ་རྣམས་སུ་འདུའོ། །
གསུམ་པ་ཕམ་
མ་ལྟུང་སོསོགས་ཀྱི་དབྱེ་བ་བཤད་པ་ལ། ཡན་ལག་བདུན་ཚང་
ན་ཕམ་པ་སྟེ། ཡན་ལག་བདུན་ནི། ཉོཉོན་མོངས་པའི་བསམ་པས་ཀུན་ནས་བསླངས་
པས། ཡུལ་ལ་དེར་འདུ་ཤེས་པ། ལུས་ངག་གི་སྦྱོར་བ་རྩ་ལྟུང་བསྐྱེད་ནུས་
བརྩམས་པ། རྒྱུ་དེས་རང་ཉིད་དམ་ཚིག་ལ་གནས་པས་བར་ཆད་པ། སེམས་རང་
བཞིན་དུ་གནས་པས་མ་འཁྲུལ་པ། དེ་གྲུབ་ནས་ཀྱང་འགྱོད་པ་མེད་ཅིང་ཡིད་དགའ་
བ་སྟེ། བཤགས་བློ་མེད་པར་ལོ་གསུམ་འདས་ན་བཤགས་ཚོད་དུས་ལས་འདས་པ་
སྟེ་སྦྱོར་བའི་ཡན་ལག་གསུམ། དངོས་གཞིའི་གཅིག །འཇུག་གི་ཡན་ལག་གསུམ་
སྟེ་བདུན་ཚང་ན་ཕམ་པ། ཡན་ལག་གཞན་དྲུག་ཚང་ཡང་ལྟུང་བའི་དངོས་གཞི་གང་
ཡིན་མ་ཚང་ཞིང་། ལོ་གསུམ་ཡང་མ་འདས་པའི་རྩ་ལྟུང་རྣམས་དགེ་འདུན་ལྷག་མ་
དང་འདྲ། དེ་བས་ཀྱང་ཉེས་པ་ཆུང་ཞིང་དམན་པ་དང་། ཡན་ལག་གི་ལྟུང་བ་
རྣམས་ཀྱི་ནང་ནས། ཉེས་པ་ལྕི་བ་དང་པོ་བརྒྱད་སྦོམ་པོ་དང་མཚུངས། ཡན་ལག་
དེ་རྣམས་ལས་གཞན་པའི་བཅོ་ལྔ་དང་། བདུན་ལ་སོགས་པ་ནི་ལྟུང་བྱེད་དང་

388
 སྟག་ལུང་སྡོམ་གསུམ་རྒྱས་པ་
མཚུངས། དེ་དག་གི་ཡང་ཕྱོགས་འདྲ་ཙམ་གྱི་ཉེས་པ་ཕྲ་མོ་རྣམས་ལ་ཉེས་བྱས་ཞེས་
བྱ་ལ། ལྟུང་མེད་ནི་སྔར་རྩ་ལྟུང་སོ་སོའི་སྐབས་སུ་བརྗོད་པའི་རིགས་པས་སོ། །
ལྔ་པ་ཉམས་ན་ཕྱིར་བཅོས་པའི་ཚུལ་ལ། བྱ་སྤྱོད་རྣལ་འབྱོར་བླ་མེད་ཀྱི་དམ་
ཚིག་ཕྱིར་བཅོས་བཞིའི་དང་པོ་ནི། ལེགས་གྲུབ་ལས། བག་མེད་དམ་ཚིག་ཉམས་
པ་ཡིས། །ལྟུང་ངམ་ལྟུང་བར་གྱུར་ཀྱང་རུང་། །རིག་རྒྱལ་ཡིད་ཀྱིས་བཟླས་ནས་
ནི། །དེ་ནས་མོད་ལ་ལྡང་བར་འགྱུར། །ཞེས་གསུངས་པས། རང་རིགས་ཀྱི་སྙིང་
པོ་འབུམ་བཟླ་བ་དང་། ཕྱག་རྡོར་དབང་བསྐུར་ལས། འཇམ་དཔལ་གཞོན་ནུར་
པས་བསྐལ་ཏེ། བྱང་ཆུབ་སེམས་ས་དཔའ་སེམས་དཔའ་ཆེན་པོ་ལག་ན་རྡོ་
གྱུར་པས་བསྐུ
འདིས་ཁྱེད་ལ་ཕན་པ་དང་། བདེ་བ་དང་། སྲོག་ཐོབ་པར་འགྱུར་རོ། །དད་པ་ཐོབ་
ནས་རང་རང་སྔགས་ཀྱི་སྙིང་པོ་ཐོབ་པར་འགྱུར་རོ། །ཞེས་ཕན་ཡོན་དང་བཅས་ཏེ་
བརྗོད་པར་བཤད་པ་རིག་པའི་རྒྱལ་མོ་རྡོ་རྗེ་མི་ཕམ་པ་མེ་ལྟར་རབ་ཏུ་རྨོངས་པར་བྱེད་
པའི་གཟུངས་ཞེས་བྱ་བར་ཡོངས་སུ་གྲགས་པ་འདི་ཉིད་ལན་སྟོང་དུ་བཟླ་བ་དང་།
སྡིག་པ་ཞི་བའི་ཆེད་དུ་སྦྱིན་སྲེག་དང་། དཀྱིལ་འཁོར་བསྒྲུབ་ཅིང་མཆོད་པ་དང་།
འཇུག་ཅིང་དབང་བླང་བའམ། བླ་མ་དང་གྲོགས་ལས་དབང་བླང་བར་བྱེད་པས་
འདག་པར་བཤད་དེ། སྤྱི་རྒྱུད་ལས། ཇི་སྐད་བཤད་པའི་དམ་ཚིག་རྣམས། །གལ་
ཏེ་ཉམས་པར་གང་གྱུར་པ། །དེ་ནི་རང་གི་སྙིང་པོའི་སྔགས། །ཆིག་འབུམ་དུ་ནི་
བཟླས་བརྗོད་བྱ། །ཡང་ན་མེས་རྨོངས་བྱེད་པའི་གཟུངས། །སྟོང་དུ་བཟླས་བརྗོད་
བྱས་ཀྱང་རུང༌། །ཡང་ན་ཞི་བའི་སྦྱིན་སྲེག་བྱ། །ཡང་ན་དཀྱིལ་འཁོར་དུ་ཡང་
འཇུག །ཅེས་གསུངས་སོ། །གཉིས་པ་སྤྱོད་པའི་རྒྱུད་དུ་ནི། རྣམ་སྣང་མངོན་བྱང་

389
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
ལས། དམ་ཚིག་གསུམ་གྱི་ཕྱག་རྒྱ་བཅིངས་ལ། སྔགས་ལན་གསུམ་བཟླས་ན་
དམ་ཚིག་ཉམས་པ་ལ་སོགས་པ་སླར་འཚོ་བར་འགྱུར་རོ། །ཞེས་པ་ཙམ་གསུངས་
ལ༑ རྒྱས་པར་རང་རིགས་ཀྱི་སྙིང་པོ་དང་། མེས་རྨོངས་བྱེད་པའི་གཟུངས་བཟླ་བ་
སྦྱིན་སྲེག་བདག་འཇུག་སོགས་བྱ་རྒྱུད་ཀྱི་སྐབས་ལྟར་སྦྱར་རོ།། གསུམ་པ་རྣལ་
འབྱོར་གྱི་རྒྱུད་དུ་ནི། བཟླས་པ་དང་ཞི་བའི་སྦྱིན་སྲེག་དང་། སློབ་དཔོན་དཀྱིལ་
འཁོར་ཁོ་ན་ལས་དབང་བླང་བ་དང་། འཆད་པར་འགྱུར་བ་སྙིང་རྒྱན་གྱི་ཕྱིར་བཅོས་
ཉེར་ལྔ་པོ་ལས་རུང་མཐུན་སྦྱར་བས། ཉམས་སྒྲིབ་འདག་པར་འགྱུར་བའོ། །
བཞི་པ་རྣལ་འབྱོར་བླ་ན་མེད་པའི་རྒྱུད་ཀྱི་ཕྱིར་བཅོས་ནི། སྙིང་པོ་རྒྱན་ལས་
ཉི་ཤུ་རྩ་ལྔ་གསུངས་པའི་དང་པོ་ཚོགས་ཞིང་ལ་བཤགས་པ་ནི། ལྟུང་སོགས་ཉེས་
པའི་རིམ་པ་ལ། །དང་པོར་བདག་སེམས་སུན་ཕྱུང་སྟེ། །ཡུལ་བདུན་སྙན་གསན་
ཕབ་ནས་ཀྱང་། །གསུམ་བླང་གསུམ་གྱི་སྦྱོར་བ་ལས། །སྡོམ་གསུམ་འགལ་བ་
བཤགས་པ་དང་། །བདེ་གཤེགས་ཀུན་གྱི་སྙིང་པོ་བཟླ། །ཞེས་པས། ཉེས་པ་ལ་
འགྱོད་པ་ཅི་བྱ་ཚང་བརླག་པ་ལྟ་བུས་ཀུན་ནས་བསླངས་ཏེ། སངས་རྒྱས། བྱང་
སེམས། ལྷ་མོ། ཁྲོ་བོ། དཔའ་བོ། རྣལ་འབྱོར་མ། དུས་གསུམ་གྱི་བླ་མ་
རྣམས་ཏེ། ཡུལ་བདུན་མདུན་གྱི་ནམ་མཁར་སྤྱན་དྲངས་ཤིང་གསལ་བའི་དྲུང་དུདུ་།
དགོངས་གསོལ་སྔོན་དུ་འགྲོ་བས། བཤགས་སྡོམ་དང་། དེ་བཞིན་གཤེགས་པའི་
ཡིག་བརྒྱ་བཟླ་བའོ། །གཉིས་པ་དྲལ་བའི་སྔགས་རྒྱནི། །དྲལ་བ་སྙིང་གར་ཕྱག་རྒྱ་
སྔགས། །སྡིག་པ་ཐམས་ཅད་རྣམ་དག་བྱེད། །ཅེས་རང་གི་སྡིག་སྦྱོང་ཡོ་གར་
འབྱུང་བའི་གཟུགས་བརྙན་སྦྱོར་བའི་ཕྱག་རྒྱ་འཆིང་བའོ། །གསུམ་པ་བཀྲུ་བའི་རིམ་

390
 སྟག་ལུང་སྡོམ་གསུམ་རྒྱས་པ་
པ་ནི། །ཕྱི་ནང་ལྷ་དབང་བདུད་རྩིས་བ་ ཀྲུ། །ཞེས་གཟུངས་སྔགས་བཟླས་པའི་བུམ་
ཆུས་བཀྲུ་བྱབ་བསྲུང་བ་དང་། ནམ་མཁར་བཞུགས་པའི་དབང་ལྷ་ལས་རིག་དབང་
ལྔ་ལེན་པ་དང་། འབར་བ་སྔགས་ཀྱི་ཙཎྜ་ལིས་སྤྱི་བོར་ཧཾ་ཡིག་ལས་བདུད་རྩི་ཕབ་
སྟེ། བདེ་ལོངས་ཆོས་སྤྲུལ་གྱི་འཁོར་ལོའི་སྒྲིབ་པ་བཀྲུ་བ་དང་། ལུས་ལྷར་གསལ་
བ་ཡེ་ཤེས་ཀྱི་ཕྱག་རྒྱ་དང་སྙོམས་པར་ཞུགས་པའི་བྱང་སེམས་བབས་པས་ལུས་
དཀྱིལ་མཆོད་པ་དང་། ལྕེ་ཆུང་གཞིབས་པས་སྤྱི་བོའི་བདུད་རྩི་འབེབས་པ་སོགས་
སོ། །བཞི་པ་གཏུམ་མོས་བསྲེག་པ་ནི། །ཧཱུྃ་ཡཾ་ཡི་གེ་གསུམ་གྱིས་བསྡུ། ། ལྟེ་བ་གྲུ་
གསུམ་མེ་ཡིས་བསྲེག །ཅེས་པས་ཡན་ལག་གི་མཐིལ་བཞི་དང་སྤྱི་བོར་ཧཱུཾཧཱུྃ་དང་ཡཾ་
ཡིག །གནས་གསུམ་དུ་ཨོཾ་ཨཱཿ ཧཱུྃ། ལྟེ་བར་ཀཾ་ནག་པོ་རིགས་དྲུག་གི་ས་བོན་
ས
གྱིས་མཚན་པ། སྙིང་གི་ཡི་གེའི་འོད་ཀྱིས་སྒོ་གསུམ་གྱི་སྡིག་སྒྲིབ་བསྡུས་ནས་ལྟེ་
བ
བའི་ཡིག་འབྲུ་འཁོར་བཅས་ལ་བསྟིམ། ཐུར་སེལ་བསྡམས་པས། སུམ་མདོའི་ཨ་
ཤད་ཀྱི་མེས། ཡི་གེ་དྲུག་ཀཾ་དང་བཅས་པ་བསྲེགས་པར་བསམ་པའོ། ། ལྔ་པ་
དམིགས་མེད་ཀྱི་རྣལ་འབྱོར་བསྒོམ་པ་ནི། དམིགས་པ་པས་སྟོང་པ་མི་དམིགས་
གསུམ། །ཞེས་པས་ཆོས་ཐམས་ཅད་སེམས་ལས་གཞན་མིན་པས་རང་ལས་གུད་དུ་
ཆགས་སྡང་སོགས་ཡུལ་མེད་པ་དང༌། དུས་གསུམ་གྱིས་འཁོར་གསུམ་ལ་
བརྟགས་ན་སྒྱུ་མའི་འཁྲུལ་འཁོར་ལྟ་བུ་དང་། སྡིག་སྒྲིབ་ཀྱང་རང་སར་གྲོལ་བའི་
གནས་ལུགས་མཐོང་བ་དང་། གཟུང་འཛིན་གྱི་རླུང་དབུ་མར་ཞུགས་པའི་སྣང་བ་པྲ་
ཕབ་པ་ལྟ་བུའི་རྣམ་ཀུན་མཆོག་ལྡན་གྱི་སྟོང་ཉིད་ལམ་དུ་བྱེད་པའོ། །དྲུག་པ་དབང་
བཞི་བླང་བ་ནི། རང་གི་ཆོ་ག་བཞི་ཡི་དབང་། །ཞེས་པས། མདུན་གྱི་ནམ་མཁར་

391
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
བླ་མ་སངས་རྒྱས་འདུས་པའི་བདག་ཉིད་ཁྱབ་བདག་རྡོ་རྗེ་འཆང་ཆེན་པོའི་སྣང་བརྙན་
དུ་བཞུགས་པའི་གནས་བཞིར། ཨོཾ་ཨཱཿ ཧཱུྃ་ཧོ༔ དཀར་དམར་མཐིང་སེར་བཞི་ལས་
རང་མདོག་གི་འོད་ཟེར་བདུད་རྩི་དང་བཅས་པ་
པ་སྤྱན་དྲངས། རང་གི་གནས་བཞིར་
ཐིམ་པས་སྒྲིབ་བཞི་དག །དབང་བཞི་རྫོགས། སྐུ་བཞིའི་ས་བོན་བག་ཆགས་དང་
བཅས་པ་བཞག་པར་མོས་པ་དོན་གྱི་དབང་བླང་བ་དང་། རྒྱུད་སྡེའི་དཀྱིལ་འཁོར་དུ་
རང་ངམ་བླ་མ་ལས་བདག་འཇུག་དང་དབང་བླང་བའོ། །བདུན་པ་ཚོགས་སུ་ཞུ་བ་
ནི། ཚོགས་ཀྱི་འདུ་བའི་དཀྱིལ་འཁོར་ལ། །མཁྱེན་པར་གསོལ་ཏེ་གནང་བ་ནོད། །
ཅེས་པས། ཚོགས་འཁོར་རམ་དཔའ་བོ་དཔའ་མོའི་དགའ་སྟོན་གྱི་གྲལ་དུ་ཕྱི་ནང་
གསང་བའི་མཆོད་པས་མཆོད། མཁྱེན་པར་གསོལ་ཏེ། རྩེ་གཅིག་པའི་ཡིད་ཀྱིས་
བཤགས་བསྡམ་བྱ་ཞིང་། དེ་དག་གིས་གནང་བ་བྱིན་ཏེ་དབུགས་དབྱུང་བར་བྱས་
པའོ། །བརྒྱད་པ་རྟེན་ལ་སྨེ་བ་ནི། རྟེན་ལ་སྨེ་བཤགས་འདེབས་པར་ལྡན། །ཞེས་
པས། སྐུ་གསུང་ཐུགས་རྟེན་རབ་གནས་ཅན་གྱི་དྲུང་དུ་ཡན་ལག་བདུན་པ་སྔོན་དུ་
འགྲོ་བས་སྨེ་སྔགས་ཀྱིས་བཤགས་ཤིང་ཡིག་བརྒྱ་བཟླ་བའོ། །དགུ་པ་མཎྜལ་
འབུལ་བ་ནི། ཞིང་ཁམས་ཁ་དོག་ལྔ་ལྡན་པ། ། ཆོ་ག་བཞིན་དུ་འབུལ་བར་བྱ། །
ཞེས་པས་མཎྜལ་གྱིས་མཚོན་ཏེ་ལུས་ལོངས་སྤྱོད་དུས་གསུམ་གྱི་དགེ་ཚོགས་དང་
བཅས་པ་བློས་བླངས་ཏེ་ལྟོས་པ་མེད་པར་ལིང་གིས་ཕུལ་ཏེ་བཤགས་སྡོམ་བྱེད་པའོ།།
བཅུ་པ་མཆོད་རྟེན་བྱ་བ་ནི། ཆེ་དང་ཙེ་ཏི་སྦྱོར་བ་ཡིས། །སྡིག་པ་ཀུན་ལས་རྣམ་
གྲོལ་ཞིང་། །དུས་མིན་འཆི་བའང་བསླུས་པར་འགྱུར། །ཞེས་པས། དུས་འཁོར་
སོགས་ནས་བཤད་པའི་ཆ་ཚད་དང་ལྡན་པའི་མཆོད་རྟེན་རིང་བསྲེལ་རྣམ་པ་བཞིས་

392
 སྟག་ལུང་སྡོམ་གསུམ་རྒྱས་པ་
གཏམས་པ་ཆེན་པོ་དག་དང་། དེ་ཙམ་མི་ནུས་ན་ཙེ་ཏི་སྟེ་སཱཙྪ་ཆོ་ག་དང་ལྡན་པས་
མང་དུ་གདབ་བོ། །བཅུ་གཅིག་པ་མེ་ལ་སྦྱོར་བ་ནི། གནས་དུས་ཡོ་བྱད་སྦྱོར་དངོས་
མཇུག་གི་ཆོ་ག་དང་འབྲེལ་བར་ཞི་བའི་སྦྱིན་སྲེག་རྒྱས་པའམ། མ་གྲུབ་ན། ཏིལ་
ལ་སྡིག་པའི་གཟུགས་དམིགས་ཏེ། །མེ་ཡི་ལས་ཀྱིས་རྣམ་པར་གཅད། །ཅེས་
པས། མངོན་བརྗོད་བླ་མ་ནས་འབྱུང་བའི་ཆོ་ག་བཞིན་དུ་ཟ་བྱེད་རྡོ་རྗེ་མཁའ་འགྲོའི་
སྦྱིན་སྲེག་ལན་མང་དུ་བྱའོ། །བཅུ་གཉིས་པ་གཏོར་མ་གཏོང་བ་ནི། ཉེས་པའི་རིམ་
པ་ཤེས་བྱས་ནས། །གཏོར་མས་དག་པ་ཉིད་དུ་བྱ། །ཞེས་པས། གཏོར་མ་བསང་
སྦྱང་ང་མེ་རླུང་ཐོད་སྐྱེད་ཀྱི་སྟེང་དུ་ཀ་པཱ་ལ་ཤ་ལྔ་བདུད་རྩི་ལྔས་གང་བ་ཡེ་ཤེས་ཀྱི་བདུད་
མེ་
རྩིར་བྱིན་གྱིས་བརླབས་ནས། ཁམས་གསུམ་སེམས་ཅན་འཁོར་ལོའི་དབང་ཕྱུག་གི་
ས་
གཟུགས་སུ་བལྟས་ནས། ཨ་ཀཱ་རོས་ཕུལ་ཏེ། མཆོད་བསྟོད་འདོད་པའི་དོན་ལ
གསོལ་བ་གདབ་པ་དེ་ལྟ་བུ་ཉེས་པའི་ཚད་དང་སྦྱར་ཏེ། ཅི་རིགས་པར་སྤྱད་དོ། །
བཅུ་གསུམ་པ་རང་སྔགས་བཟླ་བ་ནི། རང་གི་ལྷ་ཡི་སྙིང་པོའི་སྔགས། །འབུམ་
ཕྲག་ཚད་དུ་བཟླས་བརྗོད་བྱ། །ཞེས་པ་སྟེ། རང་གི་ལྷག་པའི་ལྷའི་རྩ་སྔགས་སྙིང་
པོ་ཉེ་སྙིང་དང་བཅས་པ་སྡིག་སྦྱོང་གི་ཆེད་ཁོ་ནར་དམིགས་ཏེ་བཟླའོ། །བཅུ་བཞི་པ་
ཟབ་མོའི་བསམ་གཏན་ནི། ལྷ་སྒོམ་བཟླས་སོགས་སྤྲོས་བཅས་དོར་ཏེ། ཡང་ན་ཁ་
དོག་དབྱིབས་མེད་ཅིང་། །རིགས་དང་མཚན་མ་མི་དམིགས་ལ། །ཞེས་པ་ལྟར་
ཆོས་ཐམས་ཅད་མཚན་མ་མེད་པ་དང་། སྨོན་པ་མེད ད་པ་དང་། མངོན་པར་འདུས་
མ་བྱས་པ་སྟེ། རྣམ་པར་ཐར་པ་སྒོ་གསུམ་གྱི་རང་བཞིན་གནས་ལུགས་ཡིད་བྱེད་
ཐམས་ཅད་དང་བྲལ་བ་བསྒོམ་མེད་ཕྱག་རྒྱ་ཆེན་པོ་ལ་མཉམ་པར་གཞག་པའོ། །

དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་393
བཅོ་ལྔ་པ་སྲོག་བསྐྱབ་པ་ནི། སྲོག་ཆགས་བྱེ་བའི་ཚེ་བསྐྱབས་ན། །འདི་ནི་བཤགས་
པའི་དམ་པ་འོ། །ཞེས་པ་སྟེ། གསོད་པའམ་གསོད་པར་ངེས་པའི་དུད་འགྲོ་ཟང་
ཟིང་གིས་སྲོག་བླུ་བ་ལྟ་བུས་མཚོན་པའོ། །བཅུ་དྲུག་པ་བཀའ་ཀློག་པ་ནི། གཞན་
ཡང་མདོ་སོགས་གསང་བའི་བཀའ། ། མ་ལུས་པ་ནི་བཀླག་པ་དང༌། །མཆོད་ཅིང་
རབ་ཏུ་གནས་བྱས་ན། །སྡིག་པ་ཀུན་དང་བྲལ་བར་འགྱུར། །ཞེས་པས། ཐེག་པ
ཆེ་ཆུང་གི་སྡེ་སྣོད་དང་། བྱ་སྤྱོད་རྣལ་འབྱོར་བླ་མེད་ཀྱི་རྒྱུད་སྡེ་རབ་འབྱམས་དག་
ཚུལ་བཞིན་དུ་བཀླགས་པས་དཀོན་མཆོག་གསུམ་ལ་མི་ཕྱེད་པའི་དད་པ་དང་།
ལམ་དང་འབྲས་བུའི་ཚུལ་ཟབ་ཅིང་རྒྱ་ཆེ་བ་ཐམས་ཅད་ལ་འདུན་པར་འགྱུར་ལ། རྒྱུ་
དེས་ཉམས་ཆག་སྤོང་ངོ༌། །བཅུ་བདུན་པ་བླ་མ་བསྟེན་པ་ནི། བླ་མ་ལས་ནི་བཀའ་
བླངས་ཤིང་། །གུས་པས་གདུང་བའི་སེམས་བྱ་སྟེ། །ཞེས་པས། བླ་མ་བསྟེན་
པའི་ཚུལ་རྒྱ་བོད་ཀྱི་གཞུང་རྣམས་ལས་འབྱུང་བ་ལྟར། རྙེད་བཀུར་དང་། རིམ་གྲོ་
དང་། མོས་གུས་དང་། སྒྲུབ་པ་དང་ནན་ཏན་ལ་སོགས་པའི་སྒོ་ནས་ཇི་སྲིད་བླང་
དོར་གྱི་གནས་རྣམས་བླ་མར་ཞུ་བ་ལ་རག་ལུས་པ་དེ་སྲིད་དུ་མི་འབྲལ་བར་བསྟེན་
པའོ། །བཅོ་བརྒྱད་པ་བདག་འཇུག་བྱ་བ་ནི། དཔའ་བོས་དོན་ཡོད་རྡོ་རྗེ་ཅན། །
བསྙེན་སོགས་རིམ་པ་སྔོན་འགྲོ་བས། ། ཆོ་ག་རབ་ཏུ་རྫོགས་བྱས་ནས། །དཀྱིལ་
འཁོར་བཞེངས་པ་བདག་འཇུག་གོ། །ཞེས་པས། རང་གི་སྙིང་གར་ས་དཀྱིལ་པད་
ཟླ་དང་བཅས་པར་ཧཱུྃ་ལས་སྣ་ཚོགས་རྡོ་རྗེ་རལ་གྲིས་མཚན་པ་ཡོངས་སུ་གྱུར་པ་
ལས། དམ་ཚིག་རྡོ་རྗེ་དོན་ཡོད་གྲུབ་པ། རང་སྣང་གི་ཡུམ་དམ་ཚིག་སྒྲོལ་མ་དང་
མཉམ་པར་སྦྱོར་བ་ལྗང་སྔོན་རལ་གྲི་དྲིལ་བུ་འཛིན་པ། དམ་ཡེ་དབྱེར་མེད་རིགས་

394
 སྟག་ལུང་སྡོམ་གསུམ་རྒྱས་པ་
བདག་གིས་རྒྱས་བཏབ་པའི་ཐུགས་ཁའི་ས་བོན་ལས་བདུད་རྩི་རྩི་བབས་པས་སྡིག་པ་
སྦྱོང་བར་མོས། ཨོཾ་ཨཱཿ ཁཾ་ཧཱུྃ་ཞེས་བཟླ་བའམ། སངས་རྒྱས་ཐོད་པའི་ལུས་
དཀྱིལ་ལམ་ཕྱི་དཀྱིལ་གང་རུང་དུ་བདག་འཇུག་བླང་བའོ། །བཅུ་དགུ་པ་རྒྱལ་བའི་
ཡིག་བརྒྱ་ནི། སྟོང་ཕྲག་ལྔ་ཡི་སངས་རྒྱས་ཀྱི། །སྙིང་པོ་རབ་ཏུ་བཟླ་བར་བྱ། །
ཞེས་པས། སངས་རྒྱས་བྱང་སེམས་མདུན་དུ་དམིགས་ནས་སམ། མཆོད་རྟེན་ལ་
སྐོར་བ་བགྱིད་བཞིན་པས་སམ། སྐུ་གཟུགས་དང་གླེགས་བམ་མདུན་དུ་བཞག་ནས་
ཉེས་པ་ལ་འགྱོད་སེམས་དང་བཅས་ཏེ། དེ་བཞིན་གཤེགས་པའི་ཡི་གེ་བརྒྱ་པ་
བཟླའོ། ། ཉི་ཤུ་པ་དུས་བཟང་གི་བཟླས་པ་ནི། དཀར་པོའི་བརྒྱད་དང་བཅོ་ལྔ་ལ། །
དག་པའི་བདག་ཉིད་བྱས་ནས་ཀྱང་། །ཞེས་པས། ཕྱོགས་གཉིས་ཀྱི་དུ་
དུས་བཟང་གི་
སྐབས་ཡིད་དང་བས། ལྷ་བསྒོམ་པ་དང་འབྲེལ་བར་ཟབ་པའི་རིགས་སྔགས་མང་
དུ་བཟླའོ། །ཉེར་གཅིག་པ་ཕུང་པོ་གསུམ་པ་ནི། མཁའ་ལ་རྒྱལ་བའི་ཚོགས་
དམིགས་ཏེ། །ཕུང་པོ་གསུམ་པའི་མདོ་སྡེ་དག །གལ་ཏེ་ཆོ་ག་བཞིན་སྤྱད་ན། །ཟླ
བ་གསུམ་གྱིས་རྣམ་པར་དག །ཅེས་པས་ཡོངས་སུ་གྲགས་པའམ། གྲུབ་ན་རྒྱས་
པར་བཏོན་ན་ལེགས་པས་ཕྱག་སྔོན་དུ་འགྲོ་བས་སྡིག་བཤགས། སྐྱེ་འཕགས་ཀྱི་
དགེ་བ་ལ་ཡི་རངས། ཆོས་འཁོར་བསྐོར་ཞིང་མི་འདའ་བར་གསོལ་བ་གདབ་པ་
སྟེ། ཕུང་པོ་གསུམ་པ་སྟོབས་བཞི་ཚང་བ་ཉིན་མཚན་དུས་དྲུག་ཏུ་བཀླག་གོ། །ཉེར་
གཉིས་པ་རྡོར་སེམས་ཀྱི་རྣལ་འབྱོར་ནི། རྡོ་རྗེ་སེམས་དཔའ་ལེགས་དམིགས་
ཤིང་། །ཡི་གེ་བརྒྱ་པ་ཆོ་ག་བཞིན། །ཉི་ཤུ་རྩ་ནི་རེ་རེ་བཟླས། །ལྟུང་སོགས་བྱིན་
གྱིས་བརླབ་འགྱུར་བས། །ཞེས་པས། རང་གི་སྤྱི་བོར་རྡོར་སེམས་དམ་ཚིག་པ་

395
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས
བསྐྱེད། ཡེ་ཤེས་པ་གཞུག །དབང་བསྐུར་ཞིང་རྒྱས་གདབ། ཐུགས་ཁར་སྔགས་
འཁོར་བཀོད་པ་ལས་བདུད་རྩི་བབས་པས་སྡིག་པ་སྦྱོང་བར་དམིགས་ཏེ་ཡིག་བརྒྱ་
བཟླ་བ་མན་ངག་རྣམས་ཀྱི་སྔོན་འགྲོར་འབྱུང་བ་ལྟར་ཉམས་སུ་བླང་ངོ༌། །ཉེར་
གསུམ་པ་བླ་མའི་རྣལ་འབྱོར་ནི། རང་གི་ལྷག་པའི་རྣལ་འབྱོར་གྱིས། །དག་པའི་
རྣལ་འབྱོར་བརྟན་བྱས་ཏེ། །སྐུ་དང་གསུང་ཐུགས་རྒྱལ་བ་ཡི། །རྡོ་རྗེའི་བཟླས་ལ་
ཉེར་གནས་ན། །རྣམ་དག་ལམ་གྱི་རང་བཞིན་འགྱུར། །ཞེས་པས། རང་ལྷའི་ང་
རྒྱལ་དང་ལྡན་པའི་སྤྱི་བོར་སེང་ཁྲི་པདྨ་ཉི་ཟླའི་གདན་ལ་བླ་མ་ཁྱབ་བདག་རྡོ་རྗེ་འཆང་
ཆེན་པོའི་སྣང་བརྙན་དུ་གསལ་བ་ལ་རྩེ་གཅིག་པའི་ཡིད་ཀྱིས་གསོལ་བ་གདབ་ཅིང་།
གནས་གསུམ་དུ་ཡི་གེ་གསུམ་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་གསུམ་དུ་
མོས་པ་ལ་དམིགས་ཏེ། སྲོག་རྩོལ་བསྡམས་ནས་ཨོཾ་ཨཱཿ ཧཱུཾ་ཞེས་ཡིད་ཀྱིས་བཟླ་
བའོ། །འདི་དང་འབྲེལ་བར་ཐོག་མཐའ་བར་གསུམ་དུ་གཅེས་ཤིང་དངོས་གྲུབ་
རྣམས་ཀྱི་རྩ་བར་གྱུར་པ་ནི་བླ་མ་ཡིན་པར་ཤེས་ནས་དེའི་མཆོད་ཆོག་ཀྱང་། རྒྱུད་སྡེ་
ལྟ་ལས་འབྱུང་བ་བཞིན་དུ་བཟླའོ། །ཉེར་བཞི་པ་ཐིག་ལེའི་རྣལ་འབྱོར་ནི། སེམས་
ངལ་གསོས་ནས་རང་གི་ལུས། །བདག་པོའི་རང་བཞིན་བགཉིས་བྱས་ཏེ། །འཁོར་ལོ་
དྲུག་གམ་བཞི་གཉིས་གཅིག །ཆར་ཡང་བརྐྱང་པའི་བདག་ཉིད་ལས། །བདེ་
སོགས་རྣམ་པར་ཡང་དག་གནས། །དག་པ་ལ་དམིགས་དག་པར་འགྱུར། །ཞེས་
པས། ལུས་ལྷ་སྐུ་སྟོང་པའི་དབུས་སུ་རྩ་གསུམ་འཁོར་ལོ་བཞི་གསལ་གདབ།
སྲོག་རྩོལ་ཁ་སྦྱོར་བུམ་ཅན་བཟུང་སྟེ། དཔྱིད་ཐིག་འབར་འཛག་ལས་དགའ་བཞིའི་
ཡེ་ཤེས་ཉམས་སུ་བསྟར་བས་ལྟུང་སོགས་དག་པར་བྱེད་པ་སྟེ། མན་ངག་གི་ལས་

396
 སྟག་ལུང་སྡོམ་གསུམ་རྒྱས་པ་
དང་མཆོག་གི་གཏུམ་མོ་ཉིད་དོ། །ཉེར་ལྔ་པ་ཕྲ་མོའི་རྣལ་འབྱོར་ནི། རྡོ་རྗེ་འཁོར་ལོ་
རིན་ཆེན་དང་། །རལ་གྲི་ཕྲ་བའི་བདག་ཉིད་བསམ། །སེམས་བརྟེན་ཚུལ་དུ་གནས་
བྱས་ན། །སྡུག་བསྔལ་སྐྱེད་རྩ་ཀུན་ལས་གྲོལ། །ཞེས་པས། རྩ་འཁོར་སོ་སོའི་ལྟེ་
བར་རྡོ་རྗེ་འཁོར་ལོ་རིན་པོ་ཆེ་པདྨ་རལ་གྲི་སོགས་རིགས་ལྔའི་ཕྱག་མཚན་ཕྲ་མོ་ལ་
སེམས་བཟུང་སྟེ། མགོན་པོ་ལྔའི་རླུང་བཅུན་པས་དུ་བ་སོགས་ཀྱི་རྟགས་བྱུང་གི་
བར་དུ་བསྒོམས་པས་སྡུག་བསྔལ་སྐྱེད་རྩ་རྩ་ལྟུང་སོགས་ལས་གྲོལ་བར་བྱེད་དོ། །
དེ་ལྟར་སྙིང་རྒྱན་ལས་བསྟན་པའི་ཕྱིར་བཅོས་ཉེར་ལྔ་ཅུང་ཟད་བཤད་ནས། གཞན་
ཡང་དཔལ་དུས་ཀྱི་འཁོར་ལོར། རྩ་བའི་ལྟུང་བ་འབྱུང་བ་གང་ཞིག་དག་པའི་སླད་དུ་
སླར་ཡང་དཀྱིལ་འཁོར་འདི་ནི་འཇུག་བྱ་སྟེ། །རྗེས་སུ་གནང་བ་ཐོབ་ནས་སླར་ཡང་
ཚོགས་ཀྱི་འདུས་པར་ཐུ་བོའི་མིང་ནི་ཆུང་བ་ཉིད་དུ་འགྱུར། །ཞེས་དབང་བདུན་ལ་
གནས་པ་རྩ་ལྟུང་བྱུང་བ་ཕྱིར་མ་བཅོས་པ་ནི་ཚོགས་གྲལ་དུ་འདུ་བར་མི་དབང་ལ།
གལ་ཏེ་འདུས་ནའང་མི་རུང་བ་སྣ་ཚོགས་ཐོག་ཏུ་འབབས་པས། སློབ་དཔོན་གྱིས་
འདུ་བ་དགག་པའི་ཆད་ལས་བྱིན་པ་དང་དུ་བླངས་ནས། དཀྱིལ་འཁོར་གྱི་ལྷ་གྲངས་
ཇི་སྙེད་ལ་སྟོང་ཕྲག་སོ་དྲུག་གིས་བཟླས་པ་དང་། སླར་དབང་བདུན་སྦྱིན་པས་ཕྱིར་
བཅོས་ཏེ་ཚོགས་གྲལ་དུ་གཞོན་གྲལ་སར་བཞག་པ་བཤད་དོ། །
སྤྱི་དོན་གསུམ་པ་སྡོམ་པ་གསུམ་གང་ཟག་གཅིག་གི་རྒྱུད་ལ་ཇི་ལྟར་བསྟེན་
པའི་ཚུལ་གྱིས་མཇུག་བསྡུ་བ་ནི། རྡོ་རྗེ་རྩེ་མོ་ལས། གལ་ཏེ་དེ་ནི་རབ་བྱུང་ན། །
སྡོམ་པ་གསུམ་ལ་གནས་པར་བྱ། །སོ་སོར་ཐར་དང་བྱང་ཆུབ་སེམས། །རིག
འཛིན་ནང་གི་སྡོམ་པའོ། །ཞེས་གསུངས་པ་ལྟར་འཆད་དོ། ། སྤྱིར་ཐུན་མོང་འདུལ་

397
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
བའི་སོ་ཐར་གྱི་སྡོམ་པ་དང་། ཕར་ཕྱིན་ཐེག་པའི་བྱང་སྡོམ་དང་། སྔགས་བླ་མེད་
ཀྱི་དབང་བསྐུར་ཐོབ་པའི་སྔགས་སྡོམ་སྟེ་སྡོམ་པ་གསུམ་གང་ཟག་གཅིག་གིས་རིམ་
ཅན་དུ་བླངས་པའི་ཚེ། དེ་དག་ཇི་ལྟར་གནས་ཞེ་ན། སློབ་དཔོན་ཨ་བྷ་ཡཱ་ཀ་རས།
གསེར་ལས་གྲུབ་པའི་མགོ་རྒྱན་དང་། མགུལ་རྒྱན་དང་། རྐང་གདུབ་གསུམ་
གསེར་དུ་གཅིག་ཀྱང་རྣམ་པ་གནས་ཀྱི་དབྱེ་བས་ཐ་དད་པ་ལྟར། སྡོམ་པ་ཙམ་དུ་ངོ་
ཅིག་ཀྱང་རྟེན་གྱི་དབང་གིས་དམན་མཆོག་ཏུ་གཞག་པར་འཆད། པཎ་ཆེན་བི་
བྷུ་ཏི་ཙནྡྲ་ནི་སྐར་མ་ཟླ་བ་ཉི་མ་གསུམ་རིམ་པས་ཤར་ཚེ་ཕྱི་མའི་འོད་ཀྱིས་སྔ་མའི་འོད་
ཟིལ་གྱིས་གནོན་པ་ལྟར་ཟིལ་གནོན་ནམ། བག་ལ་ཞ་བར་བཞེད་ཅིང་། གཞན་ཡང་
ཁ་ཅིག་སྡོམ་པ་གསུམ། ། ས་ཆུ་གྲུ་འདྲ་གཞི་རྟེན་དུ། །འདོད་ཅེས་སྒྲོགས་པ་འཁྲུལ་
གནས་ཡིན། །ཞེས་སྡོམ་པ་གསུམ་དབང་རྣོན་ལ་སྔ་མ་མ་ཐོབ་པར་ཕྱི་མ་སྟེར་མི་
རུང་ཟེར་བ་ཡང་འགོག་པར་མཛད་དོ། །གཞན་ཡང་འཕགས་ཡུལ་དུ་གནས་འདི་
ལ་འདོད་པ་མི་འདྲ་བ་དྲུག་ཡོད་པར་གྲགས་ཏེ། དབང་གི་ལྡེ་མིག་ལས། རྟེན་ཅན་
ཉིད་དུ་འདོད་པ་དང༌། །འཕེལ་ཞིང་དག་པར་བལྟ་བ་དང་། །ཕྱི་ནང་གསང་བར་
འཛིན་པ་དང་། །ཡར་ལྡན་རིམ་པ་ཅན་འདོད་དང་། །ལྔ་པོ་ཕྱོགས་ཙམ་འཛིན་
པའོ། །རང་གི་མཚན་ཉིད་དབང་བྱས་ནས། །མ་འདྲེས་ཡོངས་སུ་རྫོགས་པ་སྟེ། །
ཞེས་པ་ལྟར། འོག་མ་རྟེན་དང་གོང་མ་བརྟེན་པར་འདོད་པ་དང་། གོང་མ་ཐོབ་པ་ན་
འོག་མ་འཕེལ་ཞིང་དག་པར་འདོད་པ་དང་། སྡོམ་པ་གཅིག་ཉིད་ཕྱི་ལྟར་རགས་པ་
སོ་ཐར། ནང་ལྟར་ཕྲ་བ་བྱང་སྡོམ། གསང་བ་ཡོངས་རྫོགས་སྔགས་སྡོམ་སྟེ་ཕྱི་
ནང་གསང་བ་འདོད་པ་དང༌། ཡར་ལྡན་ཏེ་གོང་མ་ལ་འོག་མ་ཚང་བར་འདོད་པ་

398
 སྟག་ལུང་སྡོམ་གསུམ་རྒྱས་པ་
དང་། རིམ་པ་ཅན་གནས་འགྱུར་དུ་འདོད་པ་དང་། ངོ་བོ་ཐ་དད་དུ་མ་འདྲེས་ཤིང་མ་
ཉམས་པར་རྫོགས་པར་གནས་པ་མ་འདྲེས་ཡོངས་རྫོགས་དང་དྲུག་གོ། །དེ་དག་གི་
རྗེས་སུ་འབྲངས་ནས་བོད་ཡུལ་དུའང་འདོད་ལུགས་མི་གཅིག་པ་མང་དུ་སྣང་བ་དག་
མཐའ་གཅིག་ཏུ་སྤང་ཞིང་སྨད་པར་བྱ་བ་ནི་མ་ཡིན་ལ། འདིར་གང་གི་དགོངས་
པ་གཙོ་བོར་ར་བ་གཟུང་བ་ནི། ང་རྟོགས་བསྟན་པའི་མངའ་བདག་མཉམ་མེད་སྒམ་པོ་
པ་ཆེན་པོ། འཇིག་རྟེན་གསུམ་གྱི་འགྲོ་བ་མཐའ་དག་གི་མགོན་པོ་ཕག་མོ་གྲུ་པ་པ་རྡོ་རྡོ་རྗེ་
རྒྱལ་པོ། སངས་རྒྱས་ཐམས་ཅད་ཀྱི་མི་ཟད་རྒྱན་འཁོར་ལྔ་རོ་གཅིག་ཏུ་གྱུར་པ་
དཔལ་ལྡན་སྟག་ལུང་ཐང་པ་ཆེན་པོ་སྟེ། ཟླ་མེད་པའི་རྒྱལ་བསྟན་གྱི་རྩ་ལག་དེ་
གསུམ་ཆབས་ཅིག་ཏུ་བཀའ་སྩལ་པ་ནི། སྡོམ་པ་གསུམ་ངོ་བོ་ཐ་དད། བསྲུང་ན་
འཆོལ་པར་བསྲུང་། འདོམ་ཐུག་ན་གོང་མ་བ།ཙོ་ཆེ་འོག་མའི་སྐྱོན་ཟིལ་གྱིས་
གནོན། ཡོན་ཏན་ཡར་ལྡན་ཡིན་ཞེས་བྱ་བ་ལྟར་འཆད་དེ། སྡོམ་པ་གསུམ་པོ་དེ་
གང་ལས་བྱུང་བའི་སྡེ་སྣོད། གང་ལས་ལེན་པའི་ཡུལ། ཇི་ཙམ་དུ་ལེན་པའི་དུས།
བླང་བའི་བསམ་པ། ལེན་པའི་ཆོ་ག །བླངས་ནས་བསྲུང་བྱ། རང་རང་གི་གཏོང་
རྒྱུ། བསྲུངས་པའི་ཕན་ཡོན། ཉམས་ན་གསོ་བར་བྱ་བ་ཡོད་མེད་རེ་རེ་ནས་ཐ་དད་
པར་གསུངས་པའི་ཕྱིར་ངོ་བོ་ཐ་དད་དོ། །འོ་ན་འབྲི་ཁུང་པ་སྡོམ་པ་གསུམ་གནད་
གཅིག་ཏུ་བཞེད་པ་དང་མ་མཐུན་ནོ་ཞེ་ན། དེ་ནི་མ་ཡིན་ཏེ། འདི་གསུམ་སྤང་བྱ་
མི་དགེ་བ་སྡོམ་པ་དང་། གཉེན་པོ་ཡང་དག་པའི་ལྟ་བ་བསྐྱེད་པ་དང་། ལམ་ཀྱི་
འཛག་པ་སྡོམ་པར་གཅིག་པས། སྤྱིའི་བྱེད་ལས་དང་སྡོམ་པར་གཅིག་པ་ལ་
དགོངས་ནས་བཀའ་སྩལ་པ་སྟེ། དེས་ནི་རང་རང་གི་ངོ་བོ་གཅིག་པར་མི་གྲུབ་སྟེ།

399
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
ཕྱི་ནང་གཉིས་གྲུབ་མཐའ་ལ་ཞུབ།ས་པར་གཅིག་ཀྱང་ངོ་བོ་གཅིག་པར་མི་གྲུབ་པ་ལྟ་
བུའོ། །བསྲུང་བའི་ཚེ་སྤང་བླང་གི་གནས་རྣམས་རང་རང་གི་སྡེ་སྣོད་ལས་འབྱུང་བ་
ཇི་ལྟ་བ་བསྲུང་བ་ནི་འཆོལ་བར་བསྲུང་བ་ཞེས་བྱ་སྟེ། རིམ་གྱིས་བསྲུང་བར་མ་
ངེས་པར། གང་གི་སྤང་གཉེན་གྱི་ཡུལ་དང་ཕྲད་པ་དེ་ཉིད་ཀྱི་ཚེ་བསྲུང་བའི་དོན་
ཏོ། །དཔེར་ན། དམ་ཚིག་གི་རྫས་མ་བསྟེན་ན་སྔགས་དང་འགལ་ལ། བསྟེན་ན་
ཉན་ཐོས་ཀྱི་སྡོམ་པ་དང་འགལ་བ་ལྟ་བུ་འདོམ་ཐུག་པ་སྟེ། དེའི་ཚེ་གོང་མ་ཉིད་ཐེ་
ཚོམ་མེད་པར་སྤྱོད་པའོ། །དེས་འོག་མ་དང་འགལ་བའི་ཉེས་པ་མི་འབྱུང་སྟེ།
བབསམ་པ་དང་ཐབས་ཁྱད་པར་ཅན་གྱིས་ཟིན་པའི་ཕྱིར་དང་། ཐབས་དང་བསམ་པ་
དེས་ཟིན་པ་ནི་སྡོམ་པ་འོག་མའི་གཏོང་རྒྱུར་མ་གསུངས་པའི་ཕྱིར་རོ། །འོག་མ་མ་
ཉམས་ཀྱི་སྟེང་དུ་གོང་མའི་ཡོན་
ན་ཏན་ན་ཆེར་ཐོབ་པ་ནི་ ཡོན་ཏན་ཡར་ལྡན་ནོ་ཞེས་
བཞེད་དེ། ཀླན་ཀའི་གནས་མེད་པ་ཆོས་ཐམས་ཅད་ཀྱི་གནས་སྣང་གི་ཚུལ་མི་
མཁྱེན་པའི་དྲི་མ་ཟད་པའི་འཇིགས་མེད་སེང་གེའི་ང་རོ་འཁོར་གྱི་དཀྱིལ་འཁོར་དུ་
ལེགས་པར་བསྒྲགས་པ་འདི་ཉིད་ཁོ་ན་བདག་ཅག་གདུལ་བྱར་གྱུར་པ་རྣམས་ཀྱི་སྙིང་
གི་ཐིག་ལེར་དགོད་ད་པར་བྱའོ།
དེ་དེ་ལྟར་མི་ཤིགས་པ་རྡོ་རྗེའི་ཐེག་པ་མཆོག་གི་ཚུལ་ཆེན་རྨད་དུ་བྱུང་བ་བགདུལ་
བྱ་ལ་དུས་བཞིན་དུ་འདོམས་ཤིང་ཐབས་ཤེས་གཉིས་སུ་མེད་པའི་དམ་ཚིག་དང་སྡོམ་
པ་རབ་ཏུ་གྲུབ་པ་འཁོར་ལོའི་མགོན་པོ་མཐའ་ཡས་པའི་རིགས་ཐམས་ཅད་ཀྱི་ཁྱབ་
བདག་དཔ པལ་ལྡན་སྟག་ལུང་ཐང་པ་ཆེན་པོའི་ཐུགས་དམཔ་སྙན་རྒྱུད་ཡིད་བཞིན་གྱི་ནོར་
བུ་བཞི་སྐོར་ཞེས་གྲགས་པ་ལས། དབང་བཞིའི་ལམ་ཐམས་ཅད་དང་འབྲེལ་བ་དམ་

400
 སྟག་ལུང་སྡོམ་གསུམ་རྒྱས་པ་
ཚིག་གི་སྐོར་ལ། སྤྱིར་སྡོམ་པ་གསུམ་ག་དང་། ཁྱད་པར་རིག་པ་འཛིན་པའི་དམ་
སྡོམ་གྱི་སྤང་བླང་གི་རྣམ་གཞག་རྒྱས་པར་འཆད་པའི་རྡོ་རྗེའི་གསུང་ཆེས་བརླིང་བར་
བཞུགས་པ་ལ། བརྒྱུད་པ་རིན་པོ་ཆེ་འདི་ཉིད་ཀྱི་དམ་པ་རྣམས་ཀྱིས་རྒྱུད་འགྲེལ
སྒྲུབ་དཀྱིལ་ངེས་རྫོགས་རྫོགས་རིམ་གྱི་མན་ངག་རྟོག་གེ་བའི་སྤྱོད་ཡུལ་དུ་མ་གྱུར་
པའི་ཟབ་རྒྱས་ཀྱི་གནད་ལྷུག་པར་འདོམས་པའི་ཁྲིད་ཡིག་སོགས་གྲངས་མེད་པར་
མཛད་དེ། དངོས་དང་བརྒྱུད་ནས་དད་ཤེས་ཀྱི་སྣང་བ་རྒྱས་པ་དག་རྗེས་སུ་བཟུང་བ་
ལྟར། འདིར་རིག་པ་འཛིན་པའི་སྡེ་སྣོད་འགྱུར་རོ་ཅོག་དང་། འཕགས་པའི་ཡུལ་
གྱི་མཁས་གྲུབ་དུ་མའི་གཞུང་། དོན་བརྒྱུད་ཀྱི་མན་ངག་ཡིད་རྟོན་དུ་རུང་བ་ལ་ཅུང་
ཟད་བལྟས་ཏེ། གླེགས་བམ་གྱི་ཁུར་ཆུང་ཞིང་དོན་གྱི་ཆམ་ཚང་བ་མེད་པར་བཀྲལ་
བ་སྟེ། མ་རྟོགས་པ་དང་། ལོག་པར་རྟོག་པ་དང་། ཐེ་ཚོམ་གྱི་དབང་གིས་
ནོངས་པ་དང་གསང་ཆོས་གསལ་པོར་བསྒྲགས་པས་ཉེས་པར་གྱུར་ན། བླ་མ་དང་
ལྷག་པའི་ལྷ་དཔའ་བོ་དང་རྣལ་འབྱོར་མའི་ཚོགས་སུ་བཅས་པས་བཟོད་པར་བཞེས་
ཏེ་བདག་ལ་འཕྲལ་དང་ཡུཡུན་དུ་སྒྲིབ་པར་མི་འགྱུར་བར་བྱིན་གྱིས་བརླབ་ཏུ་གསོལ།
ཞེས་དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་སོ། །
འདིར་སྨྲས་པ། དཔལ་ལྡན་སྲིད་གསུམ་ཁང་བཟང་རྩེ་ན་རྒྱལ་བ་གཉིས་པ་
རབ་ཏུ་གྲགས་པའི་རྔ་གསང་རྨད་བྱུང་གནམ་ས་འགོག་པ་ཉེར་གྲགས་ཤིང་། །
སྐལ་བཟང་འཇུག་ངོགས་ཚུལ་ཁྲིམས་ཤེས་རབ་རིན་ཆེན་ཐེམ་སྐས་རྒྱ་ཆེན་དང་ལྡན་
ཏིང་འཛིན་སྒོ་འཕར་ཀུན་ནས་ཡངས་པར་ར་རབ་ཕྱེ་ལ། །བསྐྱེད་རིན
རིམ་ལྷ་སྐུའི་རྟ་བབས་
མཛེས་བྱས་གནས་ལུགས་བདེ་སྟོང་ཕྱག་རྒྱ་ཆེན་པོའི་རྫོགས་རིམ་དྲིལ་ཕྲེང་ཚར་དུ་

དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་401
དངར་བ་སིལ་སིལ་སྒྲོགས། །མཛད་པ་བཟང་པོའི་རྒྱལ་མཚན་མངོན་བསྒྲེངས་ཕྲིན་
ལས་དུད་སྤྲིན་ཉེ་བར་གཏིབས་པ་སྟག་ལུང་ཐང་པ་བརྒྱུད་པར་བཅས་པ་སྙིང་ནས་
དྲན། །
རྨོངས་པའི་མལ་སྟན་ཤིན་ཏུ་རྩུབ་མོར་གཞན་གཞུང་ལ་འཆེལ་རིམས་ནད་
དྲག་པོའི་ཟུག་གཟེར་གྱིས། །གོང་མའི་རིང་སྲོལ་དབུལ་ས་ཕྲེང་གཅོད་ལ་ལེ་ལོ་མ་
ཡིན་འབྲས་བུས་དབེན་པའི་ངལ་བ་འཛིན། །ངན་ཞེན་མེ་དྲོད་ཡོངས་སུ་འཕེལ་བའི་
ཉམས་དང་རྟོགས་པའི་མགྲིན་པའི་ཕུགས་ཟབ་མ་ལུས་སྐམ། ། ཚེ་འདིའི་ཟང་ཟིང་
མཐར་བྱེད་དུག་གི་མཆེ་བར་སྔས་བཅས་སྙིགས་དུས་གདུལ་བྱ་ནད་བུ་ཅན། །
འདི་དག་མཐོང་ནས་ཆོས་སྨྲའི་སྨན་པ་ངག་དབང་རྣམ་རྒྱལ་ཁོ་བོ་སྙིང་ནས་
བརྩེ་བའི་དབང་གྱུར་ཐུབ་མེད་མཆི་མ་རབ་ཏུ་འཁྲུགས། །ལུས་ངག་ཡིད་གསུམ་
རྟབ་རྟབ་པོར་གྱུར་ཅི་ཞིག་བྱ་སྙམ་བརྣག་དཀའི་སྐྱེ་བ་འཕེལ་བ་དེ་ཚེ་འདྲེན་མཆོག་
ཟུང་གི་ཐུགས་རྗེ་ལས། །རྟོག་གེའི་དབང་གྱུར་རྐྱང་ལྡན་འདུས་པའི་ནད་ངོས་ཟིན་ཏེ་
བཀའ་བརྒྱུད་གོང་མ་དུས་གསུམ་ཐོགས་མེད་གཟིགས་པ་དག་གིས་ཉེར་བརྟེན་
པའི། །སྙན་རྒྱུད་སྨན་སྦྱོར་རྒྱ་ཆེན་འདིར་བརྩམས་ཁོ་ནའི་མཐུ་ཡིས་ལུང་རྟོགས་
བསྟན་པའི་སྲོག་བརྟས་འགྱུར་སྙམ་ལྷག་པའི་བསམ་པས་ལེགས་སྤེལ་ཏོ། །
འདུལ་ལུང་རྒྱ་མཚོའི་འཇིངས་ལས་ལེགས་འོངས་ཤིང་། །བསླབ་གནས་
ཉིས་བརྒྱ་ལྔ་བཅུའི་དཀྱིལ་འཁོར་རྒྱས། །བག་ མེད་མུན་པའི་སྡེ་ལ་སྐྱེངས་སྟེར་བ།།
འདི་ནི་སོ་ཐར་པད་ཚལ་སྣང་བྱེད་ཡིན། །
སྡེ་སྣོད་ཆུ་འཛིན་འཁྲིགས་པའི་རུམ་ལས་འདིར། །སྨོན་འཇུག་བསླབ་བྱའི་

 སྟག་ལུང་སྡོམ་གསུམ་རྒྱས་པ་
ཆར་ཆེན་འབྱམས་ཀླས་པ། །ཐར་འདོད་ཞིང་ས་གཤིན་ལ་ཕབ་པ་སྟེ། །བྱང་ཆུབ
མྱུ་གུའི་བསྐྱེད་རྩ་རྨད་དུ་བྱུང་། །
རྡོ་རྗེ་འཛིན་པའི་དེད་དཔོན་མཐུས་བྱིན་པའི། །རིག་འཛིན་དམ་ཚིག་ཡིད་
བཞིན་དབང་གི་རྒྱལ། །རྣམ་བཤད་རྒྱལ་མཚན་རྩེ་མོར་བཏོན་པ་འདི། །མི་སློབ་
ཟུང་འཇུག་རེ་བ་སྐོང་བྱེད་ཡིན། །
ཁོ་བོ་སྐྱེས་སྟོབས་སྦྱོར་བྱུང་ཤེས་རབ་དམན། །མདོ་རྒྱུད་ཚིག་དོན་ཤིན་ཏུ
རྟོགས་དཀའི་ཕྱིར། །འདི་ནི་བདག་གི་བློ་གྲོས་མཐུས་མིན་ཏེ། །བརྒྱུད་ལྡན་འདྲེན་
པའི་བྱིན་རླབས་ཁོ་ནར་ཟད། །
འདི་བརྩམས་དགེ་བས་འགྲོ་བ་ཐམས་ཅད་ཨེ་ཝཾ་རང་བཞིན་གཤོག་རྩེའི་
ཕྲེང་བ་རོལ་པས་བསྐྱོད་
སྐྱ་པའི་འཐོར་རླུང་གིས། །ལུས་ངག་ཡིད་སྒྲིབ་འཕོ་བའི་བག་
ཆགས་རི་བོ་དུམ་བུར་འཐོར་ཞིང་བདེ་ཆེན་སྐུ་ཡི་སྤར་ཁྱིམ་ལས། །ཐོན་པར་གྱུར་
པའི་མི་ཟད་རྒྱན་འཁོར་རྣམ་པ་ལྔ་པོའི་སྡེ་ཕྲེང་བདུད་བཞིའི་ལྟོ་འཕྱེ་མཐར་བྱེད་ཅིང་།།
སྲིད་ཞིའི་ཆུ་ཡི་ཆུ་ངོགས་བརྒལ་བའི་མཁའ་ལྡིང་དབང་པོ་ཁྱབ་བདག་འཁོར་ལོའི་
མགོན་པོ་ཉིད་གྱུར་ཅིག །
དཔལ་ལྡན་སྟག་ལུང་ཐང་པ་ཆེན་པོའི་ཟབ་ཆོས་སྙན་རྒྱུད་ཡིད་བཞིན་གྱི་ནོར་
བུ་བཞི་སྐོར་གྱི་ནང་ཚན། 
ད་དབང་བཞིའི་ལམ་ཐམས་ཅད་དང་འབྲེལ་བ་དམ་ཚིག་གི་
སྐོར་ལས་སྡོམ་པ་གསུམ་གྱི་ལག་ཏུ་བླང་བྱའི་ཚུལ་བརྗོད་པ། བསྟན་པའི་ཀུ་མུད་
གསལ་བར་བྱེད་པའི་ཟླ་ཤེལ་ཞེས་བྱ་བ་འདི་ཡང་ 
ང་། མཆོག་གི་རྡོ་རྗེའི་སློབ་དཔོན་
ཆེན་པོ་རྣམ་རྒྱལ་རིན་ཆེན་དཔལ་བཟང་པོའི་ཞལ་སྔ་ནས་བཀས་གནང་ཞིང་།

403
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
དཔལ་འབའ་རོམ་པ་ཆེན་པོའི་དམ་པའི་ཆོས་ཀྱི་རིང་ལུགས་པ་བླ་མ་རྣམ་རྒྱལ་དཔལ་
འབྱོར་བའི་གསུང་གིས་བསྐུལ་བ་ལྟར། སྟག་ལུང་པ་ཤཱཀྱའི་དགེ་སློང་དཔལ་
ལྡན་ངག་དབང་ཆོས་ཀྱི་ཉི་མ་འཇིགས་མེད་བཟང་པོའི་ཕྱོགས་ཐམས་ཅད་ལས་རྣམ་
པར་རྒྱལ་བའི་སྡེས། རྣམ་རྒྱལ་ཆུ་སྦྲུལ་གྱི་ལོ་སྨིན་དྲུག་ཅན་གྱི་ཟླ་བའི་དཀར་པོའི་
ཕྱོགས་ཀྱི་རྒྱལ་བ་གཉིས་པ། ཟླ་བ་གྲོ་བཞིན་གྱི་འགྲུབ་སྦྱོར་དང་ལྡན་པ་ལ། དཔལ་
ལྡན་སྟག་ལུང་གི་གཙུག་ལག་ཁང་ཆེན་པོར་སྦྱར་བ་དགེའོ།། །།
༈ ཨོཾ་སྭ་སྟི། བསོད་ནམས་དུ་མ་ལས་གྲུབ་མ་ལ་གྱི་དུང་། །བཀྲ་ཤིས་གཡས་སུ་
༈
འཁྱིལ་བའི་ཆོས་ཀྱི་སྒྲས། །སྲིད་པའི་འཇིགས་པ་འཕྲོག་ལ་ཆས་གྱུར་པ། ། མི་མཆོག་ཤཱཀྱའི་དབང་
པོར་གུས་ཕྱག་འཚལ། །དུས་གསུམ་ རྒྱལ་བའི་ཡོན་ཏན་ཐིག་ལེ་ནི། ། མི་འཁྲུབ།ས་མངྒལ་ཤྲཱིའི་རྫུ་
ལ་ཞུགས། །དེང་འདིར་ངུར་སྨྲིག་གར་རོལ་རྡོ་རྗེ་འཆང་། །འཇམ་དབྱངས་བླ་མ་སྣང་དེར་རྟག་ཏུ་
འདུད། །དཀོན་མཆོག་བརྩེགས་པ་ལྷ་ཡི་ཡང་ལྷ་དེ། །དུས་གསུམ་ཀུན་ཏུ་མཚན་དཔེའི་པདྨོ་
བཞད། །རྣམ་འདྲེན་ཞིང་འདིར་ངག་དབང་རྣམ་རྒྱལ་ཞེས། །འགྲོ་བའི་མཁའ་ལ་ཉི་མ་བཞིན་དུ་
ལྷམ། །གང་དེའི་རྣམ་དག་མ་ལ་གྱི་བུམ་བཟང་ལས། །འཆོས་སྐྱོབ་ཡོན་ཏན་བདུད་རྩིའི་རླབས་
ཕྲེང་ཅན། །ཐོས་པ་ཙམ་གྱིས་ཉོན་མོངས་གདུང་བཅིལ་བ། །སྟོན་པའི་བཀའ་བཞིན་མཁས་པའི་
མདུན་སར་མཛེས། །ཐར་པའི་ལམ་ལ་ཞུགས་པའི་སྐྱེས་བུ་དག །བག་མེད་འཁོར་བར་རྒྱུག་པའི་
སེམས་ཀྱི་རྟ། །དྲན་ཤེས་ཐག་པ་བརྟན་པོས་མ་བསྡམས་ན། །འཁོར་ལོ་བཞིན་དུ་འཁོར་བའི་
བ།ནས་འདིར་འཁྱམས། །འདི་ན་སྡོམ་པ་གསུམ་གྱི་ཚིག་དང་དོན། །མ་འདྲེས་ཡོངས་སུ་རྫོགས་
པར་སྟོན་པ་ལ། །མཁས་པའི་བསྟན་བཅོས་སུས་ཀྱང་བསྐྲུན་མིན་པར། །འཇམ་དབྱངས་བླ་མའི་
པ་གསུང་གིས་གནང་བ་བྱིན། །དེ་སླད་བསྟན་ལ་ཞུགས་པའི་གང་ཟག་ལ། །མེད་དུ་མི་རུང་ཁོ་ནར་
ངེས་པའི་ཕྱིར། །འདི་ལྟར་བསྒྲུབས་པ་འདི་ཡང་རྗེ་བླ་མའི། །ཕྲིན་ལས་ཁོ་ན་ལས་གཞན་དམིགས་
སུ་མེད། །བསྟན་དང་སྟོན་པར་ངེས་པ་རྙེད་པའི་རྒྱུས། །གྲྭ་ཟིའི་རིགས་ཀྱི་ཐིག་ལེར་སྨིན་པ་ཡི། །

404
 སྟག་ལུང་སྡོམ་གསུམ་རྒྱས་པ་
རྗེ་བཙུན་མཆེད་ཀྱི་ཐུགས་བསྐྱེད་དུས་སུ་སྨིན། །ལྔ་ཕུང་ལུས་འདི་སྐྱེད་པར་བྱེད་པ་པོ། ། ཚེ་རིང་
རྣམ་རྒྱལ་ཞེས་སུ་འབོད་པ་དེ། །ཐ་མའི་དུས་ཀྱི་གྲོང་དུ་སོང་བ་ཡི། །དགེ་རྩར་དམིགས་པའི་ཡོན་
སྦྱར་ཅུང་ཟད་བཅས། །མི་ཟད་འདོད་རྒུ་འབྱུང་བའི་དཔར་གྱི་འཕྲུལ། །ཟད་མི་ཤེས་པའི་ཆོས་ཀྱི
སྦྱིན་པ་རུ། །གཡོ་སྒྱུ་དང་བྲལ་ལྷག་པའི་བསམ་པ་ནི། །ཕུན་ཚོགས་ཟླ་བའི་དཔལ་ལས་ཡང་དག
གྲུབ། །དགེ་དེས་ཕན་བདེའི་འབྱུང་གནས་རྒྱལ་བའི་བསྟན། །ནུབ་མེད་ཕྱོགས་དུས་ཀུན་ཏུ་ཁྱབ་པ་
དང་། །བསོད་ནམས་དམན་པའི་ཡིད་ཅན་འགྲོ་བ་ཡང་། །བསྟན་པ་རིན་ཆེན་མཆོག་འདིར་ཞུགས་
གྱུར་ཅིག །བསྟན་པ་འཛིན་པའི་ཡང་དག་སྐྱེས་བུ་རྣམས། །ཞབས་ཟུང་རྡོ་རྗེའི་མདུད་པ་རབ་བརྟན་
ཅིང་། །ཟབ་ཅིང་རྒྱ་ཆེའི་ཆོས་ཀྱི་བདུད་རྩི་ནི། །མཐའ་ཀླས་འགྲོ་ལ་ཅི་དགར་རྩོལ་གྱུར་ཅིག །
བསྟན་ལ་འཚེ་བའི་ནག་ཕྱོགས་གདུག་པའི་དཔུང་། །གང་དུ་མཆིས་ཀྱང་དགེ་བའི་མཐུ་འདི་
ཡིས། །རྩ་སྦུར་ཕུང་པོ་བསྐལ་མེས་འཇོམས་པ་ལྟར། །བཅོམ་སྟེ་ཡང་དག་བསྟན་ལ་འཇུག་གྱུར་
ཅིག །མཐའ་ཀླས་འགྲོ་བ་ཡོངས་ཀྱི་བདེ་སྐྱིད་དཔལ། །སྐབས་གསུམ་གྲོང་ལ་སྐྱེངས་པ་སྟེར་བ་
ཡི། །རྫོགས་ལྡན་དགའ་སྟོན་གསར་དུ་འཆར་བ་དང་། །དེ་རྒྱུ་དགེ་བའི་ལམ་ལ་བརྩོན་གྱུར་
ཅིག །རྣམ་དཀར་སྒྲུབ་པོས་མཚོན་ཏེ་མཐའ་ཡས་པའི། །སེམས་ཅན་ཀུན་ཀྱང་ཚེ་རབས་ཐམས་
ཅད་དུ། །དལ་འབྱོར་ལུས་རྟེན་ཡང་དག་ཐོབ་གྱུར་ཏེ། །རྒྱལ་བའི་བསྟན་ལ་རབ་ཏུ་འབྱུང་བ་
དང་། །ཐེག་པ་ཆེན་པོའི་རིགས་སུ་གནས་པའི་མཐུས། །རྫོགས་པའི་སངས་རྒྱས་ཡང་དག་རྒྱལ་
བ་བཞིན། ། གྱུར་ཏེ་དག་པའི་ཞིང་དང་སྐུའི་བཀོད་པ། །དཔག་མེད་རྒྱ་མཚོའི་རྡུལ་མཉམ་ཐོབ་པར་
ཤོག ། ཚེ་ཡི་དུས་ལས་ཡོལ་བ་དེས་གཙོར་བྱས། །མར་གྱུར་འགྲོ་རྣམས་སྣང་མཐའ་རྒྱལ་བ་
བཞིན། །རྫོགས་སངས་གོ་འཕང་རྒྱུད་ལ་ཉེ་བ་དང་། །སྒྲིབ་གཉིས་བག་ཆགས་སྐད་ཅིག་བྱང་གྱུར་
ཅིག །མདོར་ན་བདག་གཞན་མཁའ་མཉམ་འགྲོ་བ་ཀུན། །སྲིད་པའི་མཚོ་ལས་ཡང་དག་གྲོལ་
གྱུར་ཏེ། །རང་གཞན་དོན་གཉིས་ལྷུན་གྲུབ་འབྱུང་བ་ཡི། ། རྒྱུ་རུ་འཕགས་པས་བསྔོས་པ་བཞིན་དུ་
བསྔོ། །དག་པ་གཉིས་ལྡན་ཡེ་ཤེས་ཆོས་ཀྱི་སྐུ། །བདེན་གཉིས་རང་བཞིན་ཞི་བ་དམ་པའི་ཆོས། །
རིག་གྲོལ་གཉིས་ལྡན་འཕགས་པའི་དགེ་འདུན་ཏེ། །དཀོན་མཆོག་གསུམ་གྱི་ཤིས་པ་སྦྱིན་གྱུར་

405
དེ་བཞིན་གཤེགས་པའི་འདུལ་བ་རྣམ་པར་ཕྱེ་བའི་སྐབས་
ཅིག །ཅེས་པའི་སྤར་བྱང་སྨོན་ཚིག་འདི་ཡང་མི་འཁྲུགས་མངྒ་ལ་ཤཱི་དང་གཉིས་སུ་མ་མཆིས་
པ༑ ཁྱབ་བདག་འཇམ་པའི་རྡོ་རྗེ་འཇམ་དབྱངས་མཁྱེན་བརྩེའི་དབང་པོའི་གསུང་གི་བདུད་རྩི་ཅུང་
ཟད་ཙམ་ཐོབ་པའི་སྐལ་པ་བཟང་པོ་ཅན། ཕྲིན་ལས་བྱམས་པའི་འབྱུང་གནས་ཀྱིས་སྙིང་ནས་སྨོན་
ལམ་དུ་བཏབ་པ་དེ་དེ་བཞིན་དུ་འགྲུབ་པར་གྱུར་ཅིག། །། ཨོཾ་ཡེ་དྷརྨཱ་ཧེ་ཏུ་པྲ་བྷ་ཝཱ་ཧེ་ཏུནྟེ་ཥན་བླ་
ག་ཏོ་ཧྱ་བ་དཏ། ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎ། ཨོཾ་བཛྲ་ཨ་ཡུ་ཥེ་སྭཱཧཱ། ཨོཾ་སུ་པྲ་
ཏིཥྛ་བཛྲ་ཡེ་སྭཱཧཱ།
སྨོན་ཚིག་ནི།
༈ བདག་གི་དུས་གསུམ་དགེ་བ་འདི་དག་གིས། །སྡིག་དང་སྒྲིབ་པ་མ་ལུས་ཟད་བྱས་
ཏེ། །རྟག་པར་དགེ་བའི་བཤེས་ཀྱིས་རྗེས་གཟུང་ནས། །ཚུལ་གནས་ཐོས་བསམ་སྒོམ་པ་
མཐར་ཕྱིན་ཤོག །སྨིན་བྱེད་དབང་ཐོབ་རིམ་གཉིས་ཟུང་འཇུག་གིས། །རྩ་རླུང་ཐིག་ལེ་སྦྱངས་
ནས་དྭངས་མའི་ལུས། །ངེས་པར་སྐྱེ་བ་གཅིག་གིས་འགྲུབ་གྱུར་ཏེ། །རྡོ་རྗེ་འཆང་དབང་ས་
ལ་གནས་པར་ཤོག །འདི་ནས་གཟུང་སྟེ་སྐྱེ་དང་སྐྱེ་བ་རུ། །མཐའ་ཡས་འགྲོ་བ་ཀུན་གྱི་མགོན་
དང་སྐྱབས། །ལམ་སྟོན་དགེ་བའི་བཤེས་སུ་བདག་གྱུར་ནས། །མ་ལུས་རྣམ་གྲོལ་མཆོག་ལ་
འགོད་པར་ཤོག །ཅེས་པའི་སྨོན་ཚིག་འདིའང་༧རྒྱལ་དབང་འབྲུག་པ་ཀུན་མཁྱེན་པདྨ་དཀར་པོའི་གསུང་
འབུམ་ལས་བཏུས་པ་དགེའོ།། སརྦ་མངྒ་ལཾ།།

407
༄༅། །བཀའ་བརྒྱུད་བསྟན་པ་རྒྱས་སྨོན་པད་དཀར་ཕྲེང་བ་
ཞེས་བྱ་བ་བཞུགས་སོ།།
ཨོཾ་སྭ་སྟི། དགེ་ལེགས་ཕུན་ཚོགས་མ་ལུས་འབྱུང་བའི་གཞི། །རྣམ་འདྲེན་བཞི་པ་
རྒྱལ་བ་ཐུབ་པ་ཆེ། །ཐེག་གསུམ་དམ་པའི་ཆོས་ཀྱི་མཛོད་འཛིན་པ། །བཀའ་བརྒྱུད་
བསྟན་པ་དར་ཞིང་རྒྱས་གྱུར་ཅིག །གང་གི་རྒྱལ་ཚབ་བྱང་སེམས་ཉན་ཐོས་དང་། །
རྒྱན་དྲུག་མཆོག་གཉིས་རྒྱ་བོད་པཎ་གྲུབ་ལས། །ཇི་ལྟར་བྱུང་བའི་ལུང་རྟོགས་རྣམ་
དག་འཛིན། །བཀའ་བརྒྱུད་བསྟན་པ་དར་ཞིང་རྒྱས་གྱུར་ཅིག །རྡོ་རྗེ་འཆང་ཆེན་
རྒྱལ་སྲས་ཏེ་ལོ་པ། །ནཱ་རོ་མི་ཏྲི་མར་མི་དྭགས་པོ་དང་། ། ཆེ་བཞི་ཆུང་བརྒྱད་
དཔལ་ལྡན་འབྲུག་པ་སོགས། །བཀའ་བརྒྱུད་བསྟན་པ་དར་ཞིང་རྒྱས་གྱུར་ཅིག །
ལུང་མང་ཐོས་པའི་རྒྱུ་སྐར་གྲངས་ལས་འདས། །དཔྱད་གསུམ་བསམ་པ་ཉི་ཟླའི་
སྣང་པ་བཀྲ། །ཞི་ལྷག་ཟུང་འཇུག་སྒོམ་པ་མཁའ་ལྟར་དག །བཀའ་བརྒྱུད་བསྟན
པ་དར་ཞིང་རྒྱས་གྱུར་ཅིག །བཅུ་ཕྲབག་རིག་གནས་ཤེས་བྱ་ཡོངས་ལ་མཁས། །
སྡོམ་གསུམ་རྣམ་དག་རྒྱ་ལས་མ་འདས་བཙུན། །དུས་གསུམ་རྒྱལ་ཀུན་དགོང་སྤྱོད་
རྫོགས་པས་བཟང་། །བཀའ་བརྒྱུད འཆད་ན་རྒྱལ་བ་ཇི་བཞིན་ད་ལྕགས་བཟང་
ཞིང་། །རྩོད་ན་འཇམ་དཔལ་གཞོན་ནུའི་སྤོབ་པ་ཅན། །རྩོམ་ན་དབྱངས་ཅན་ངག་ལ་
ཞུགས་པ་ཡི། །བཀའ་བ༔ ཇི་ལྟ་ཇི་སྙེད་མཁྱེན་པའི་བྷ
སྤྱན་ཡང་ངས་ཞིང་། །མ་
བརྒྱུད
འདྲིས་འགྲོ་ལ་མ་ཡི་བུ་ལྟར་བརྩེ། །མཐོང་ཐོས་དྲན་རེག་གྲོལ་བའི་ནུས་མཐུ་

408
 བཀའ་བརྒྱུད་བསྟན་རྒྱས་སྨོན་ལམ་
ཅན། །བཀའ་བརྒྱུད རྗོད་བྱེད་སྡེ་སྣོད་གསུམ་གྱི་ལྕགས་རིའི་དབུས། །བརྗོད་བྱ་
བསླབ་པ་གསུམ་གྱི་ཉམས་ལེན་བརྟན། །མན་ངག་ཟབ་དགུའི་དཔག་བསམ་ལྗོན་པ་
འཕེལ། །བཀའ་བརྒྱུདད༴ ཀ་ཆེན་བཅུ་ལ་སོགས་པའི་བཤད་རྒྱུན་དང་། །ཤིང་རྟ་
བརྒྱད་སོགས་སྒྲུབ་བརྒྱུད་རྒྱ་མཚོ་ཡི། །རིང་ལུགས་ཐམས་ཅད་འཛིན་སྤེལ་སྐྱོང་
བའི་མཆོག །བཀའ་བརྒྱུད ཕྱག་ཆེན་བསྲེ་འཕོ་ཁྱད་ཆོས་བརྒྱ་རྩ་བརྒྱད། །རོ་
སྙོམ་སྐོར་དྲུག་རྟེན་འབྲེལ་རབས་བདུན་སོགས། །ཉམས་བཞེས་མཁས་གྲུབ་ཞིང་
རྡུལ་ལྟར་མང་བའི། །བཀའ་བརྒྱུད༔ ཡེ་གྲོལ་བདེ་སྟོང་ལྷན་སྐྱེས་ཕྱག་རྒྱ་ཆེ། །
ཡེ་དག་ལྷུན་གྲུབ་རྫོགས་པ་ཆེན་པོ་དང་། །སྤྲོས་བྲལ་དབུ་མ་ཟུང་འཇུག་རྟོགས་པའི་
ཕུལ། །བཀའ་བརྒྱུད འཁོར་བར་སྐྱོན་དུ་བལྟས་ཏེ་མ་འགགས་ཤིང་། །མྱང་
འདས་དཔལ་དུ་རློམ་སྟེ་མ་བསྒྲུབ་པ། །དགག་སྒྲུབ་འབད་རྩོལ་བྲལ་བའི་གསེང་
ལམ་ཅན། །བཀའ་བརྒྱུད འཁོར་འདས་མཉམ་ཉིད་ཡེ་ནས་རང་བཞིན་ལ། །
ཚོགས་གཉིས་ཟུང་འཇུག་ལམ་ལ་རབ་བརྩོན་ཏེ། ། སྐུ་གཉིས་ལྷུན་གྲུབ་དཔལ་གྱིས་
བརྗིད་པ་ཅན། །བཀའ་བརྒྱུད གཞི་རྒྱུད་རང་བཞིན་ལྷུན་གྲུབ་དཀྱིལ་འཁོར་དུ། །
མ་བཅོས་རང་ལུགས་བཞག་པས་རེ་དོགས་དང་། །འཕོ་འགྱུར་སྐྱེ་འཆི་ལས་འདས་
གཞི་ཐོག་ཕེབས། །བཀའ་བརྒྱུད་ལྟ་བ་མཐའ་བྲལ་ཟུང་འཇུག་ཡངས་པའི་
ཀློང༌། །སྒོམ་པ་འཛིན་མེད་སྤྱོད་པ་སྤང་བླང་བྲལ། །འབྲས་བུ་བྲལ་ཐོབ་འདས་པ་
ཆོས་སྐུར་གྲོལ། །བཀའ་བརྒྱུད ཡིད་ལ་མི་བྱེད་བསྒོམ་བྱ་སྒོམ་བྱེད་མེད། ། བློ་
ཟད་ཆོས་ཟད་ཤེས་དང་ཤེས་བྱ་ཀུན། །གཉིས་མེད་མཉམ་པ་ཆེན་པོར་བྱང་ཆུབ་
པ༑ །བཀའ་བརྒྱུད འགྲོ་ཀུན་ནད་མུག་མཚོན་འཁྲུག་ལ་སོགས་པ། །འཁོར་

བཀའ་བརྒྱུད་བསྟན་རྒྱས་སྨོན་ལམ་409
བའི་སྡུག་བསྔལ་རྒྱུ་བཅས་ཡོངས་ཞི་ཞིང་། །སྲིད་ཞིའི་དཔལ་ལྡན་ཚེ་གཅིག་སངས་
རྒྱས་འགྲུབ། །བཀའ་བརྒྱུད བསྟན་འཛིན་མཆོག་རྣམས་སྐུ་ཚེ་བསྐལ་བརྒྱར་
བརྟན། །བསྟན་རྩ་དགེ་འདུན་ཐུགས་མཐུན་བསླབ་གསུམ་ལྡན། །བསྟན་པའི་སྦྱིན་
དག་ཆོས་སྲིད་སྟོབས་འབྱོར་འཕེལ། །བཀའ་བརྒྱུད དུས་འདི་ནས་བཟུང་ནམ་
མཁའི་མཐའ་ཐུག་པའི། །ཡིད་ཅན་མ་ལུས་གློ་བུར་སྒྲིབ་པའི་ཚོགས། །རྣམ་དག་
རྒྱལ་བའི་རྒྱལ་སར་འཁོད་ཀྱི་བར། །བཀའ་བརྒྱུད་བསྟན་པ་དར་ཞིང་རྒྱས་གྱུར་
ཅིག །མཆོག་གསུམ་རྩ་གསུམ་དམ་ཅན་རྒྱ་མཚོ་དང་། །ཆོས་ཅན་རྒྱུ་འབྲས་རྟེན་
འབྲེལ་བསླུ་བ་མེད། །ཆོས་ཉིད་རྣམ་པར་དག་པའི་བདེན་མཐུ་ཡིས། །བཀའ་
བརྒྱུད་བསྟན་པ་དར་ཞིང་རྒྱས་གྱུར་ཅིག །
ཅེས་པའང་བཀའ་བརྒྱུད་ཆེ་བཞི་ཆུང་བརྒྱད་དཔལ་ལྡན་འབྲུམ་པ་དང་བཅས་པའི་བསྟན་པ་དར་ཞིང་
རྒྱུས་པའི་སྨོན་ལམ་འདི་བཞིན། བོད་ཀྱི་རྒྱལ་ལོ་ ༢༠༩༦ རབ་བྱུང་བཅུ་དྲུག་པའི་ས་བྱ་ཟླ་བ་
༡༢ སྤྱི་ལོ་ ༡༩༧༠ ཟླ་བ་ ༡ ཚེས་ ༡༩ བཟང་པོར་གནས་མཆོག་ཝཱ་རཱ་ཎ་སཱི ར་གཙུག་ལག་
མཐོ་རིམ་སློབ་གྲྭའི་ཁོངས། བཀའ་བརྒྱུད་མཁན་ཆེན་ཡེ་ཤེས་ཆོས་དར་རིན་པོ་ཆེ་མཆོག་ནས་བསྐུལ་བ་
བཞིན་༧འབྲུག་ཆེན་དུས་སྲས་ངག་དབང་བདེ་ཆེན་འགྱུར་མེད་ནས་སྨོན་པ་དགེའོ།།
ཞེས་བཀའ་བརྒྱུད་སྤྱིའི་བསྟན་རྒྱས་སྨོན་ལམ་འདི་བཞིན། སྟག་ལུང་མ་སྤྲུལ་གྱི་ཡང་སྲིད་དུ་
གྲགས་ཤིང་། རྒྱལ་དབང་འབྲུག་པ་དང་གྲུབ་དབང་ཀྱ་ཤྲཱི་ཛྙཱ་ནའི་ཆོས་དང་རིགས་ཀྱི་གདུང་འཚོབ་
སྐྱབས་རྗེ་ཐུགས་སྲས་དམ་པའི་གསུང་བྱིན་རླབས་ཅན་པད་དཀར་ཕྲེང་བ་ཞེས་པ་སྟེ། རྒྱལ་བ་བཀའ་
བརྒྱུད་པའི་རིང་ལུགས་འཛིན་པ་ཡོངས་ནས་ཐུགས་སྣང་ཡོང་བའི་སླད་འདིར་ཡང་བཞུགས་སུ་གསོལ་
བ་ལགས་ན། དེ་དོན་ཐམས་ཅད་ནས་ཉམས་བཞེས་གནང་སྐྱོང་ཡོང་བ་ཞེས་ཞུ་སྒྲིག་པ་མཁན་མིང་
བཤད་སྒྲུབ་བསྟན་འཛིན་པས་གསོལ་བ་འདེབས་པ་ལགས་སོ།། །།སརྦ་མངྒ་ལཾ།།

སྟག་ལུང་ཡར་ཐང་རྡོ་རྗེ་གདན་གྱི་གཙུག་ལག་ཁང༌། །
སྟག་ལུང་མར་ཐང་ཁམས་རི་བོ་ཆེའི་
འི་གཙུག་ལག་ཁང་།
]SBN 978-9937-84 13-4-3
9789937/8 1373

